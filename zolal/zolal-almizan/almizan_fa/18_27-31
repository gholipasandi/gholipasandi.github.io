<h3 class="ayas">سوره الكهف آیه‌های ۲۷ تا ۳۱</h3><code class="section" rel="18_27-31"/><h3>ترجمه آیات</h3> <p> <span class="trans" rel="18_27">از کتاب پروردگارت آنچه به تو وحی آمده بخوان، کلمات وی تغییرپذیر نیست، و هرگز جز او پناهی نخواهی یافت.  «۲۷» </span><span class="trans" rel="18_28">با کسانی که بامداد و شبانگاه پروردگار خویش را می‌خوانند و رضای او را می‌جویند با شکیبایی قرین باشد و دیدگانت به جستجوی زیور زندگی دنیا از آنها منصرف نشود. اطاعت مکن کسی را که دلش را از یاد خویش غافل کرده‌ایم و هوس خود را پیروی کرده و کارش زیاده‌روی است. <code class="page" rel="13,415"/> «۲۸» </span><span class="trans" rel="18_29"> بگو این حق از پروردگار شما است هر که خواهد ایمان بیاورد و هر که خواهد منکر شود که ما برای ستمکاران آتشی مهیا کرده‌ایم که سراپرده‌های آن در میانشان گیرد، و اگر فریادرسی خواهند به آبی چون مس گداخته کمکشان دهند، که چهره‌ها را بریان می‌کند. چه بد شربتی و چه بد جای آسایشی است.  «۲۹» </span><span class="trans" rel="18_30">آنان که (به خدا) ایمان آوردند و نیکوکار شدند ما هم اجر نیکوکاران را ضایع نخواهیم گذاشت.  «۳۰» </span><span class="trans" rel="18_31">بلکه (أجر عظیم) بهشت‌های عدن که نهرها از زیر درختانش جاری است خاص آنها است در حالی که در آن بهشت برین زیورهای زرین بیارایند و لباسهای سبز حریر و دیبا پوشند و بر تخت‌ها تکیه زنند (که آن بهشت) نیکو اجری و خوش آرامگاهی است.  «۳۱» </span></p>     <h3>بیان آیات‌ <span class="title" rel="18_27 18_28 18_29 18_30 18_31">مفاد کلی این آیات و ربط آنها با آیات قبل</span> </h3> <p> در این آیات رجوع و انعطافی به ما قبل هست به آن جایی که گفتار قبل از داستان اصحاب کهف بدانجا منتهی گردید، یعنی به تاسف خوردن و ناشکیبایی رسول خدا (ص) از اینکه چرا مردم ایمان نمی‌آورند و به کتابی که برایشان نازل شده نمی‌گروند. و چرا دعوت حقه او را قبول نمی‌کنند. آیات مورد بحث عطف بدانجا است که رسول خدا (ص) را تسلیت می‌داد به اینکه سرای دنیا بلاء و امتحان است، و آنچه زینت دارد به زودی به صورت خاک خشک در می‌آید، پس دیگر سزاوار نیست به خاطر این مردم خود را ناراحت کنی و دلتنگ شوی که چرا دعوتت را نمی‌پذیرند و به کتاب خدا ایمان نمی‌آورند. </p> <p>آنچه بر تو واجب است صبر و حوصله کردن با این مشت فقرایی است که ایمان آورده‌اند و مدام پروردگار خود را می‌خوانند، و هیچ توجهی به این توانگران کافر کیش که همواره به ثروت خود و زینت حیات دنیایشان می‌بالند ندارند، چون می‌دانند این زینتها به زودی به صورت خاکی خشک مبدل می‌شود، لذا همواره دنیاداران را به سوی پروردگارشان می‌خوانند، و دیگر کاری به کارشان ندارند. هر که می‌خواهد ایمان بیاورد و هر که می‌خواهد کفر بورزد، چیزی به عهده رسول خدا (ص) نیست، آنچه وظیفه او است که باید در مواجهه با آنان رعایت کند این است که در صورت ایمان آوردن، با شادمانی، و در صورتی که ایمان نیاورند، با تاسف با آنان مواجه نشود، بلکه همان ثواب و عقاب خدای را تذکر دهد. <code class="page" rel="13,416"/> </p><h3> <span class="title" rel="18_27 18_28 18_29 18_30 18_31">وظیفه پیامبر (صلی اللَّه علیه و آله) تلاوت آیات و تبلیغ وحی است و جز خدا مرجعی ندارد</span> </h3> <p> <span class="aya" rel="18_27" data-words="1-5">و اتل ما أوحی إلیک...</span> <span class="phrase">در مجمع البیان گفته است: جمله <em>لحد الیه</em> و همچنین <em>التحد</em> از ماده <em rel="fa_18_27_17-17" data-sentence="80:118">لحد</em> به معنای میل کردن است، یعنی میل کرد به سوی او<span class="footnote" rel="1" title="مجمع البیان، ج ۶، ص ۴۶۴">*</span>.</span> </p> <p>و <span class="phrase">بنا به گفته وی کلمه <em rel="fa_18_27_17-17" data-sentence="20:64">ملتحد</em> اسم مکان از <em>التحاد</em>  (میل کردن) است، یعنی محل میل کردن.</span> و مراد از <span class="aya" rel="18_27" data-words="7-8">کتاب ربک</span> قرآن و یا لوح محفوظ است. و گویا دومی با جمله <span class="aya" rel="18_27" data-words="9-11">لا مبدل لکلماته</span> مناسب‌تر است. همانطور که قبلا هم گفتیم گفتار در این آیات معطوف به ما قبل داستان اصحاب کهف است، به همین جهت مناسب‌تر این است که بگوییم جمله  و اتل... عطف است بر جمله‌ <span class="aya" rel="18_7" data-words="1-5">إنا جعلنا ما علی الأرض...</span> و معنایش این می‌شود که: تو ای رسول گرامی‌ام خودت را بر اثر کفر ورزیدن مردم و از تاسف خوردن بر آنان به هلاکت مینداز، آنچه از کتاب پروردگارت به تو وحی می‌شود تلاوت کن، زیرا هیچ چیز کلمات او را تغییر نمی‌دهد، چون کلمات او حق و ثابت است. و نیز برای اینکه تو غیر از خدا و کلمات او دیگر جایی نداری که دل به سوی آن متمایل سازی. </p> <p><span class="phrase">از اینجا روشن می‌شود که هر یک از دو جمله‌ <span class="aya" rel="18_27" data-words="9-11">لا مبدل لکلماته</span> و جمله‌ <span class="aya" rel="18_27" data-words="12-17">و لن تجد من دونه ملتحدا</span> برای تعلیلی جداگانه است و در حقیقت دو حجت جدای از همند برای تعلیل آن امری که در جمله <em rel="fa_18_27_1-2" data-sentence="286:140">و اتل</em> بود و شاید به همین جهت است که خطاب در جمله‌ <span class="aya" rel="18_27" data-words="12-14">و لن تجد...</span> مخصوص رسول خدا (ص) شده است.</span> با اینکه حکم در آن عمومی است و مخصوص به آن جناب نیست، چون به غیر از خدا هیچ ملتحدی برای احدی نیست نه تنها برای پیغمبر. </p> <p>ممکن هم هست که منظور از جمله‌ <span class="aya" rel="18_27" data-words="12-14">و لن تجد...</span> این باشد که: تو، آری، شخص تو، به خاطر اینکه رسول هستی، مانند دیگران مراجع متعدد نداری. تو جز یک نفر که آن هم فرستنده تو است ملتحد دیگری نداری. و بنا بر این، مناسبتر این است که بگوییم جمله <span class="aya" rel="18_27" data-words="9-11">لا مبدل لکلماته</span> یک حجت است و سفارش این است که: این آیات را که مشتمل بر دستور خدا به تبلیغ است برای ایشان بخوان چون کلمه‌ای است الهی که تغییر و دگرگونی نمی‌پذیرد، و تو فرستاده اویی، و جز اینکه به سوی فرستنده‌ات تمایل نموده رسالت او را اداء کنی وظیفه دیگری نداری. </p> <p>مؤید این معنا کلام دیگر خدای تعالی است که در جای دیگر می‌فرماید:   <code class="page" rel="13,417"/> <span class="aya" rel="72_22-23" data-words="1-19">قل إنی لن یجیرنی من الله أحد و لن أجد من دونه ملتحدا، إلا بلاغا من الله و رسالاته</span><span class="footnote" rel="1" title="بگو غیر از خدا کسی مرا از عذاب خدا پناه نمی‌دهد و من ابدا به غیر او متمایل نمی‌شوم و تنها مأمن و پناه من ابلاغ احکام خدا و رسانیدن پیغام الهی است سوره جن آیه ۲۲ و ۲۳">*</span>. </p> <h3> <span class="title" rel="18_28"><span class="phrase">معنای <em rel="fa_18_28_2-2" data-sentence="6:157">صبر</em> و <em>وجه</em> و مراد از اراده و طلب وجه خدا <em>و</em> دعای صبح و شام در آیه: <span class="aya" rel="18_28" data-words="1-5">و اصبر نفسک مع الذین...</span></span> </span> </h3> <p> <code class="aya" rel="18_28"/> <span class="aya" rel="18_28" data-words="1-12">و اصبر نفسک مع الذین یدعون ربهم بالغداة و العشی یریدون وجهه...</span>. </p> <p><span class="phrase">راغب در مفردات گفته: کلمه <em rel="fa_18_28_2-2" data-sentence="26:39">صبر</em> به معنای امساک و خودداری در تنگنا است.</span> </p> <p>وقتی کسی می‌گوید: <em>صبرت الدابة</em> معنایش این است که من فلان حیوان را در جایی بدون علف حبس کردم. و نیز وقتی کسی می‌گوید: <em>صبرت فلانا</em> معنایش این است که بلائی بر سرش آوردم که بعدا می‌فهمد، بلائی که از آن خلاصی نخواهد یافت. <span class="phrase">کلمه <em rel="fa_18_28_2-2" data-sentence="5:265">صبر</em>  به طور کلی به معنای حبس و نگهداری نفس است در برابر عمل به مقرراتی که عقل و شرع معتبر می‌شمارند و یا ترک چیزهایی که عقل و شرع اقتضاء می‌کنند که نفوس را از ارتکاب آن حبس کرد<span class="footnote" rel="2" title="مفردات راغب، ماده &lt;em&gt;صبر&lt;/em&gt; ">*</span>.</span> </p> <p>کلمه <em>وجه</em> از هر چیز به معنای آن رویی است که به طرف ماست، و ما به سویش می‌رویم. و اصل در معنای وجه همان وجه آدمی و صورت او است که یکی از اعضای وی است، و وجه خدای تعالی همان اسماء حسنی و صفات علیایی است که متوجهین به درگاهش با آنها متوجه می‌شوند، و به وسیله آنها خدا را می‌خوانند و عبادت می‌کنند، هم چنان که خودش فرمود: <span class="aya" rel="7_180" data-words="1-6">و لله الأسماء الحسنی فادعوه بها</span><span class="footnote" rel="3" title="برای خدا اسماء حسنایی است پس او را با آن اسماء بخوانید سوره اعراف، آیه ۱۸">*</span> و اما ذات متعالی خدا به هیچ وجه راهی بدان نیست، و قاصدین آن درگاه و مریدین اگر قصد او را می‌کنند بدین جهت است که او اله و رب و علی و عظیم و رحیم و صاحب رضوان است و صاحب صدها اسماء و صفات دیگر. </p> <p>کسی که خدا را می‌خواند و وجه او را می‌خواهد اگر صفات فعلی او نظیر رحمت و رضا و انعام و فضل را منظور دارد آن وقت اراده وجه خدا به معنای این می‌شود که خدا او را به لباس مرحومیت و مرضی بودن در آورد. و اگر منظور او صفات غیر فعلی خدا مانند علم و قدرت و کبریاء و عظمت او است، پس منظورش این است که با این صفات علیا به درگاه او تقرب جوید. و اگر خواستی می‌توانی به عبارت دیگری بگویی: می‌خواهد خود را در جایی قرار دهد که صفت الهی اقتضای آن را دارد، مثلا آن قدر خود را ذلیل جلوه دهد که عزت و عظمت و کبریایی او اقتضاء آن را دارد، و آن چنان خود را در موقف، جاهل عاجز ضعیف قرار دهد که       <code class="page" rel="13,418"/> علم و قدرت و قوت خدا آن را اقتضاء می‌کند، و همچنین سایر صفات-دقت فرمائید. </p> <p>از اینجا معلوم می‌شود عدم صحت قول بعضی<span class="footnote" rel="1" title="تفسیر کشاف، ج ۲، ص ۷۱۷">*</span> که گفته‌اند: منظور معنای مجازی وجه خدا یعنی رضایت خدا و اطاعت مرضی، رضای او است، چون وقتی کسی از کسی راضی شد بدو روی می‌آورد، خدا هم وقتی از ما راضی شد به ما روی می‌آورد، هم چنان که وقتی خشم کرد روی می‌گرداند. و نیز اینکه بعضی<span class="footnote" rel="2" title="الدر المنثور، ج ۴، ص ۲۲۰">*</span> دیگر گفته‌اند: منظور از وجه ذات است و در حقیقت مضاف آن حذف شده و تقدیر <em>ذات وجه</em> بوده، و معنای آیه این است که می‌خواهند به ذاتی دارای وجه تقرب جویند. و همچنین اینکه بعضی<span class="footnote" rel="3" title="سوره اعراف، آیه ۴۵">*</span> گفته‌اند: مراد از آن توجه است. </p> <p>و اینکه فرمود: پروردگارشان را صبح و شام می‌خوانند مقصود از خواندن به صبح و شام استمرار بر دعا و عادت کردن به آن است به طوری که دائما به یاد خدایند و او را می‌خوانند، چون دوام هر چیزی، به تکرر صبح بعد از شام و شام بعد از صبح آن چیز است، پس در حقیقت جمله مورد بحث بر طریق کنایه آمده است. </p> <p>بعضی<span class="footnote" rel="4" title="روح المعانی، ج ۱۵، ص ۲۶۲">*</span> گفته‌اند: مراد از دعای صبح و شام، نماز صبح و شام است. و بعضی<span class="footnote" rel="5" title="تفسیر عیاشی، ج ۲، ص ۳۲۶">*</span> دیگر گفته‌اند: فرائض یومیه است، و لیکن هیچ یک به نظر درست نمی‌آید. </p> <p>و در جمله‌ <span class="aya" rel="18_28" data-words="13-21">و لا تعد عیناک عنهم ترید زینة الحیاة الدنیا</span> اصل معنای <em>عدو</em> به طوری که راغب<span class="footnote" rel="6" title="مفردات راغب، ماده &lt;em&gt;عدا&lt;/em&gt; ">*</span> تصریح کرده تجاوز است. و این تجاوز معنایی است که در تمامی مشتقات و موارد استعمال این ماده وجود دارد. </p> <p>در قاموس گفته: <em>عدا الامر</em> به معنای از این امر تجاوز کرد <em>می‌باشد و</em> عدا عن الامر به معنای <em>ترک این امر کرد</em> است<span class="footnote" rel="7" title="قاموس، ماده &lt;em&gt;عدا&lt;/em&gt; ">*</span>. و بنا بر این، معنای جمله مورد بحث این می‌شود که: دیدگانت را از آنان مبر (یعنی رهایشان مکن) و دیدگانت ترکشان نکند، و خلاصه برای خاطر زینت حیات دنیا اینان را رها مکن. </p> <p>و <span class="phrase">لیکن بعضی<span class="footnote" rel="8" title="روح المعانی، ج ۱۵، ص ۲۶۳">*</span> گفته‌اند: اگر کلمه مزبور یعنی <em rel="fa_18_28_15-15" data-sentence="112:620">تعد</em> به معنای تجاوز بود هرگز با حرف <em>عن</em> متعدی نمی‌شد، زیرا تجاوز هیچ وقت با این حرف متعدی نمی‌شود، مگر آنکه به معنای عفو باشد، و لذا زمخشری در کشاف گفته: در جمله‌ <span class="aya" rel="18_28" data-words="13-17">و لا تعد عیناک عنهم</span> چون           <code class="page" rel="13,419"/> متضمن معنای نبا و علاء است که وقتی گفته می‌شود نبت عنه عینه و علت عنه عینه  معنایش این است که چشمش خواست آن را ببیند نتوانست لذا به این مناسبت و برای افاده این معنای ضمنی با لفظ <em>عن</em> متعدی گردید، و اگر این نبود جا داشت بفرماید: و لا تعدهم عیناک<span class="footnote" rel="1" title="مجمع البیان، ج ۶، ص ۴۶۵">*</span>.</span> </p> <h3> <span class="title" rel="18_28">بیان عدم دلالت جمله: <span class="aya" rel="18_28" data-words="23-27">لا تطع من أغفلنا قلبه</span> بر جبر و اشاره به اینکه جبر مجازاتی ناشی از اختیار، با اختیار منافات ندارد</span> </h3> <p> و در جمله: <span class="aya" rel="18_28" data-words="22-29">و لا تطع من أغفلنا قلبه عن ذکرنا</span> مراد از اغفال قلب، مسلط کردن غفلت بر قلب است، به اینکه یاد خدای سبحان را فراموش کند، که البته این اغفال بر سبیل مجازات است، چون ایشان با حق در افتادند و عناد ورزیدند، و لذا خدای تعالی چنین کیفرشان داد که یاد خود را از دلشان ببرد. آری، زمینه کلام در آیات مورد بحث چنین کسانی هستند، نظیر بیانی که به زودی در ذیل آیات می‌آید و می‌فرماید: <span class="aya" rel="18_57" data-words="15-34">إنا جعلنا علی قلوبهم أکنة أن یفقهوه و فی آذانهم وقرا و إن تدعهم إلی الهدی فلن یهتدوا إذا أبدا</span>. </p> <p>بنا بر این، دیگر جایی برای این حرف نمی‌ماند که بعضی گفته‌اند: آیه شریفه از ادله مساله جبر است، و می‌فهماند این خدا است که بندگان را مجبور به کفر و معصیت می‌کند، برای اینکه مجبور کردن به عنوان مجازات اجبار به اختیار است که با اختیار منافات ندارد، و نظیر اجباری است که شخص سقوط کننده از هواپیما نسبت به افتادن دارد در آغاز به اختیار خود را انداخت ولی در وسط راه دیگر مجبور به افتادن است، و این جبر منافات با این که ما معتقد به اختیار باشیم ندارد، آن جبری منافی با اختیار است که ابتدایی باشد. </p> <p>و دیگر هیچ حاجتی نیست به اینکه آیه را به خاطر اینکه سر از جبر در نیاورد تاویل کنیم، و مانند بعضی بگوییم منظور از جمله‌ <span class="aya" rel="18_28" data-words="26-27">أغفلنا قلبه</span> عرضنا قلبه للغفلة است، یعنی قلبش را در معرض غفلت قرار دادیم. و یا بگوییم: معنای آن صادفناه غافلا-به او در حالی که غافل بود برخوردیم <em>و یا</em> نسبناه الی الغفلة-او را به غفلت نسبت دادیم و یا بگوییم غفلت دادن به معنای این است که او را غفل یعنی بی علامت کند. و مراد از اینکه قلب او را بی علامت کردیم این است که مانند علامت قلوب مؤمنین آن را علامت نزدیم و یا علامت قلوب مؤمنین را در آن نگذاشتیم و به همین جهت ملائکه که همه مؤمنین را با آن علامت می‌شناسند او را نمی‌شناسند، هیچ یک از این حرفها نه حرف خوبی است و نه لزوم دارد، بلکه اغفال همان معنای خودش را دارد، و با اختیار هم منافات ندارد. </p> <p> <span class="aya" rel="18_28" data-words="30-36">و اتبع هواه و کان أمره فرطا</span> <span class="phrase">-در مجمع البیان گفته: کلمه <em rel="fa_18_28_36-36" data-sentence="27:246">فرط</em> به معنای تجاوز   <code class="page" rel="13,420"/> از حق و خروج از آن است و از کلام عرب گفته شده که: <em>افرط، افراطا</em> را در مورد اسراف و زیاده روی به کار می‌برند<span class="footnote" rel="1" title="روح المعانی، ج ۱۵، ص ۲۷۰">*</span>.</span> و <span class="phrase">پیروی هوی و افراط، از آثار غفلت قلب است، و به همین جهت عطف دو جمله بر جمله <em rel="fa_18_28_26-26" data-sentence="75:24">اغفلنا</em> به منزله عطف تفسیر است.</span> </p> <h3> <span class="title" rel="18_27 18_28 18_29 18_30 18_31">ای پیامبر!حق را بگو و از ایمان نیاوردن مردم تاسف مخور که ظالمان را آتش و مؤمنان صالح العمل را پاداش است</span> </h3> <p> <code class="aya" rel="18_29"/> <span class="aya" rel="18_29" data-words="1-12">و قل الحق من ربکم فمن شاء فلیؤمن و من شاء فلیکفر</span>. </p> <p>این جمله عطف بر مطلبی است که جمله‌ <span class="aya" rel="18_27" data-words="1-5">و اتل ما أوحی إلیک</span> و جمله‌ <span class="aya" rel="18_28" data-words="1-3">و اصبر نفسک</span> عطف به آن شده است. پس سیاق سیاق شمردن وظائف رسول خدا (ص) در قبال کفر کفار نسبت به قرآن و اصرارشان بر کفر است، و معنایش چنین است: بر وضع کفار تاسف مخور و آنچه که بر تو وحی شده تلاوت کن و نفس خویش را بردبار ساز تا با این مؤمنین فقیر بسازد و به کفار بگو حق از ناحیه پروردگارتان است و بیش از این کاری صورت مده، هر که خواست ایمان آورد بیاورد، و هر کس خواست‌ کافر شود بشود. آری، ایمان ایشان سودی به ما نمی‌رساند، و کفرشان ضرر نمی‌زند، بلکه آنچه سود و زیان و ثواب و عذاب دنبال کفر و ایمانشان هست، به خودشان عاید می‌گردد. بنا بر این باید هر یک را می‌خواهند خودشان انتخاب کنند، برای ظالمین عذابی چنین و چنان، و برای صالحین و مؤمنین پاداشی چنین و چنان آماده کرده‌ایم. </p> <p>از همین جا روشن می‌شود که جمله‌ <span class="aya" rel="18_29" data-words="6-12">فمن شاء فلیؤمن و من شاء فلیکفر</span> تتمه کلام خدای تعالی در خطاب به رسول خدا (ص) است، نه اینکه داخل در مقول قول باشد، و رسول خدا (ص) مامور باشد این را هم بگوید، پس دیگر اعتنایی نمی‌شود نمود به گفته کسی که گفته است: جمله مذکور تتمه سخنی است که رسول خدا  (ص) مامور به گفتن آن شده. </p> <p>و نیز روشن می‌شود که جمله‌ <span class="aya" rel="18_29" data-words="13-16">إنا أعتدنا للظالمین نارا</span> در مقام تعلیل مختار بودن ایشان در ایمان و کفر است که قبلا آن را به صورت تهدید بیان نمود. و معنایش این است که: اگر ما تو را نهی کردیم از اینکه به حال کفار تاسف بخوری و به تو دستور دادیم که به تبلیغ اکتفاء کن و به همین که بگویی‌ <span class="aya" rel="18_29" data-words="3-5">الحق من ربکم</span> قناعت کن، و اصرار و التماس مکن، برای این بود که ما برای دعوت تو پیامد و آثاری تهیه دیده‌ایم، آثاری برای کسانی که دعوتت را قبول کنند، و آثاری برای کسانی که آن را رد نمایند. و همان آثار کافی است که آنان را از کفر باز بدارد، و محرک اینان به سوی ایمانشان باشد، و دیگر بیش از این هم لازم نیست   <code class="page" rel="13,421"/> زیرا که بیش از این آنها را از حد اختیار به اضطرار و اجبار می‌کشاند. </p> <p> <span class="aya" rel="18_29" data-words="13-16">إنا أعتدنا للظالمین نارا...</span> <span class="phrase">در مجمع البیان<span class="footnote" rel="1" title="الدر المنثور، ج ۴، ص ۲۱۹">*</span> گفته است: کلمه <em rel="fa_18_29_19-19" data-sentence="102:69">سرادق</em> به معنای فسطاط و خیمه‌ای است که نسبت به آنچه که در آن است محیط باشد.</span> بعضی دیگر گفته‌اند: سرادق، آن پارچه‌ای است که دور خیمه از طرف پائین می‌کشند که فاصله خیمه و زمین را بپوشاند. و در باره کلمه  <em>مهل</em> گفته است: به معنای خلط و درد زیتون است. بعضی هم گفته‌اند: به معنای مس مذاب است. و در معنای کلمه <em>مرتفق</em> گفته است، به معنای متکا است که از ماده <em>مرفق</em>  گرفته شده و در اصل معنای <em>ارتفق</em> این بوده که فلانی به مرفق خود تکیه زده<span class="footnote" rel="2" title="تفسیر قمی، ج ۲، ص ۳۴">*</span> و کلمه  <em>شی‌ء</em> به معنای پخته شدن است، می‌گویند: <em>شوی، یشوی شیئا</em> . </p> <p>و اگر به جای <em>اعتدنا للکافرین</em> فرموده: <span class="aya" rel="18_29" data-words="14-15">أعتدنا للظالمین</span> برای این بوده که بفهماند عذاب مذکور از تبعات ظلم ظالمین است که در آیه‌ <span class="aya" rel="7_45" data-words="1-12">الذین یصدون عن سبیل الله و یبغونها عوجا و هم بالآخرة کافرون</span><span class="footnote" rel="3" title="تفسیر عیاشی ج ۲ ص ۳۲۷">*</span> آن را بیان نموده و می‌فرماید: ظالمین کسانی‌اند که از راه خدا جلوگیری می‌کنند، و راه خدا را معوج می‌خواهند و نسبت به زندگی آخرت کافرند . </p> <p>بقیه الفاظ آیه مورد بحث ظاهر است و احتیاج به بیان ندارد. </p> <p><code class="aya" rel="18_30"/> <span class="aya" rel="18_30" data-words="1-13">إن الذین آمنوا و عملوا الصالحات إنا لا نضیع أجر من أحسن عملا</span>. </p> <p>این جمله بیان جزای مؤمنین و مزد ایشان در ازای ایمان و عمل صالحشان است. و اگر در آخر فرمود: ما ضایع نمی‌کنیم... <em>و نفرمود: </em> ما برای این دسته چنین و چنان تهیه کرده‌ایم برای این است که عنایت خدای تعالی و شکر او را نسبت به این طائفه برساند و گرنه ممکن بود بفرماید ما چنین و چنان مزد می‌دهیم ولی فرمود ما مزد چنین کسانی را ضایع نمی‌کنیم. </p> <p>و جمله‌ <span class="aya" rel="18_30" data-words="7-9">إنا لا نضیع</span> در جای خبر <em>ان</em> قرار گرفته و در حقیقت سبب‌ در جای مسبب نشسته و تقدیر آن چنین است: ان الذین امنوا و عملوا الصالحات سنوفیهم اجرهم فانهم محسنون و انا لا نضیع... یعنی کسانی که ایمان آورده عمل صالح کردند، ما اجرشان را می‌دهیم برای اینکه اینان نیکوکارند، و ما هم کسی نیستیم که اجر نیکوکار را ضایع بگذاریم. </p> <p>     <code class="page" rel="13,422"/> و چون در آیه، عقاب، اثر ظلم و در مقابلش ثواب، اثر ایمان و عمل صالح نامیده شده ما از آن چنین استفاده می‌کنیم که ایمان به تنهایی و بدون عمل صالح ثواب ندارد، بلکه چه بسا آیه اشعار داشته باشد بر اینکه ایمان بدون عمل ظلم هم هست. </p> <p><code class="aya" rel="18_31"/> <span class="aya" rel="18_31" data-words="1-8">أولئک لهم جنات عدن تجری من تحتهم الأنهار...</span>. </p> <p><span class="phrase">کلمه <em rel="fa_18_31_4-4" data-sentence="5:60">عدن</em> به معنای اقامت است، و جنات عدن یعنی بهشت‌های اقامت و زندگی.</span> <span class="phrase">بعضی<span class="footnote" rel="1" title="الدر المنثور ج ۴ ص ۲۲۰">*</span> گفته‌اند: کلمه <em rel="fa_18_31_12-12" data-sentence="90:103">اساور</em> جمع <em rel="fa_18_31_12-12" data-sentence="153:84">اسورة</em> است و <em rel="fa_18_31_12-12" data-sentence="218:63">اسورة</em> هم جمع <em rel="fa_18_31_12-12" data-sentence="284:42">سوار</em> - به کسر سین-است که دستبند زنان را گویند.</span> ولی <span class="phrase">راغب گفته این کلمه فارسی است، و اصل آن دستواره است، <em rel="fa_18_31_20-20" data-sentence="52:155">سندس</em> به معنای پارچه ابریشمی نازک است، و <em rel="fa_18_31_22-22" data-sentence="145:104">استبرق</em> پارچه ابریشمی ضخیم را گویند، و <em rel="fa_18_31_26-26" data-sentence="237:58">ارائک</em> جمع <em>اریکه</em> به معنای تخت است و معنای آیه روشن است.</span> </p> <h3>بحث روایتی‌ <span class="title" rel="18_29 18_28 18_27 18_30 18_31">روایاتی در باره تقاضای مشرکین از پیامبر مبنی بر دور ساختن افراد فقیر از خود، و روایاتی دیگر در ذیل آیات گذشته</span> </h3> <p> در الدر المنثور است که ابن مردویه از طریق جویبر از ضحاک از ابن عباس روایت کرده که در ذیل آیه‌ <span class="aya" rel="18_28" data-words="22-29">و لا تطع من أغفلنا قلبه عن ذکرنا</span> گفته است: این آیه در باره امیة بن خلف نازل شده که به رسول خدا (ص) می‌گفت: باید فقراء را از دور خودت برانی تا ما اشراف و صنادید قریش با تو رابطه و آمد و شد برقرار کنیم. <span class="phrase">خدای تعالی این آیه را فرستاد که گوش به حرف کسی که قلبش را غفلت زده کرده‌ایم مده یعنی کسی که مهر بر دلش زده‌ایم و معنای <em rel="fa_18_28_29-29" data-sentence="119:311">ذکرنا</em> همان توحید است، و مقصود از هوی در جمله‌ <span class="aya" rel="18_28" data-words="30-32">و اتبع هواه</span> شرک است‌ <span class="aya" rel="18_28" data-words="33-36">و کان أمره فرطا</span> یعنی دستوری که این مرد می‌دهد نادانی نسبت به خدا است<span class="footnote" rel="2" title="تفسیر قمی، ج ۲، ص ۳۵">*</span>.</span> </p> <p>و در همان کتاب است که ابن مردویه و ابو نعیم-در کتاب حلیه-و بیهقی-در کتاب شعب الایمان-از سلمان فارسی روایت آورده‌اند که گفت: آن عده‌ای که رسول خدا  (ص) می‌خواست با به دست آوردن دلهایشان آنها را به سوی اسلام بکشاند آمدند نزد آن جناب که دو نفر از ایشان عیینة بن بدر و اقرع بن حابس نام داشتند، و گفتند: یا  . </p> <p>   <code class="page" rel="13,423"/> رسول اللَّه (ص) اگر برای خود مجلسی ترتیب دهی بالا و پائین داشته باشد و خودت بالای مجلس بنشینی و اینقدر در دسترسی این فقراء و قاطی با این ژنده‌پوشها نباشی بسیار خوبست و منظورشان از ژنده‌پوش سلمان و ابو ذر و فقرای مسلمین بود که غالبا جبه پشمی می‌پوشیدند. و آن گاه گفتند: اگر چنین کنی ما با تو نشست و برخاست می‌کنیم و با تو به گفتگو می‌پردازیم و از تو استفاده می‌نماییم. خدای تعالی در جوابشان این آیه را فرستاد: <span class="aya" rel="18_27" data-words="1-8">و اتل ما أوحی إلیک من کتاب ربک</span> تا آنجا که می‌فرماید: <span class="aya" rel="18_29" data-words="14-16">أعتدنا للظالمین نارا</span> و ایشان را به آتش تهدید نمود<span class="footnote" rel="1" title="روح المعانی، ج ۱۵، ص ۲۶۲">*</span>. </p> <p>مؤلف: نظیر این روایت را قمی در تفسیر<span class="footnote" rel="2" title="روح المعانی، ج ۱۵، ص ۲۶۲">*</span> خود آورده لیکن او تنها عیینة بن حصین بن حذیفة بن بدر فزاری را آورده و لازمه این روایت این است که آیه شریفه مورد بحث و این آیه دیگر هر دو در مدینه نازل شده باشد. و بر طبق روایت مزبور روایات دیگری نیز هست که این داستان را آورده‌اند. و لیکن سیاق آیات با مدنی بودن آن نمی‌سازد. </p> <p>و در تفسیر عیاشی از حضرت ابی جعفر و ابی عبد اللَّه (ع) روایت کرده که در ذیل آیه‌ <span class="aya" rel="18_28" data-words="1-10">و اصبر نفسک مع الذین یدعون ربهم بالغداة و العشی</span> فرموده است: مقصود از دعا همان نماز است<span class="footnote" rel="3" title="روح المعانی، ج ۱۵، ص ۲۶۲">*</span>. </p> <p>و در همان کتاب از عاصم کوزی از امام صادق (ع) روایت کرده که گفت: من از آن حضرت شنیدم که در تفسیر آیه‌ <span class="aya" rel="18_29" data-words="6-12">فمن شاء فلیؤمن و من شاء فلیکفر</span> فرمود: منظور تهدید و وعید است.<span class="footnote" rel="4" title="تفسیر عیاشی ج ۲ ص ۳۲۶ ح ۲۵ و ۲۶">*</span> و در کافی<span class="footnote" rel="5" title="روح المعانی، ج ۱۵، ص ۲۶۲">*</span> و تفسیر عیاشی<span class="footnote" rel="6" title="تفسیر عیاشی ج ۲ ص ۳۲۶">*</span> و غیر آن از ابی حمزه از امام باقر (ع) روایت شده که فرمود: آیه‌ <span class="aya" rel="18_29" data-words="1-12">و قل الحق من ربکم فمن شاء فلیؤمن و من شاء فلیکفر</span> در باره ولایت علی (ع) است. </p> <p>مؤلف: این از باب تطبیق عام بر مصداق است. </p> <p>و در الدر المنثور است که احمد و عبد بن حمید و ترمذی و ابی یعلی و ابن جریر و ابن ابی حاتم و ابن حیان و حاکم (وی سند حدیث را صحیح دانسته) و ابن مردویه و بیهقی-در کتاب شعب-از ابی سعید خدری از رسول خدا (ص) روایت کرده‌اند که در           <code class="page" rel="13,424"/> ذیل جمله‌ <span class="aya" rel="18_29" data-words="24-25">بماء کالمهل</span> فرمود: مانند درد زیت آن قدر سوزاننده است که وقتی نزدیکش می‌شود که بخورد پوست صورتش می‌افتد<span class="footnote" rel="1" title="مجمع البیان، ج ۶، ص ۴۶۵">*</span>. </p> <p>و در تفسیر قمی در ذیل جمله‌ <span class="aya" rel="18_29" data-words="24-25">بماء کالمهل</span> گفته است: امام (ع) فرمود:  <em>مهل</em> آن چیزی را گویند که در ته زیت می‌ماند<span class="footnote" rel="2" title="مجمع البیان، ج ۶، ص ۴۶۵">*</span>. </p> <p>و در تفسیر عیاشی از عبد اللَّه بن سنان از امام صادق (ع) روایت کرده که فرمود: فرزند آدم، تو خالی خلق شده، و چاره‌ای از خوردن طعام و نوشیدنی ندارد، و خدای تعالی در این باب فرموده: <span class="aya" rel="18_29" data-words="20-27">و إن یستغیثوا یغاثوا بماء کالمهل یشوی الوجوه</span><span class="footnote" rel="3" title="تفسیر عیاشی ج ۲ ص ۳۲۶ ح ۲۵ و ۲۶">*</span>. </p> 
