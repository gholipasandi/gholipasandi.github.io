<h3 class="ayas">سوره الأعراف آیه‌های ۳۷ تا ۵۳</h3><code class="section" rel="7_37-53"/><h3>ترجمه آیات</h3> <p> <span class="trans" rel="7_37">کیست ستمگرتر از آن کس که به دروغ بر خدای تعالی افتراء ببندد؟ و یا آیات او را تکذیب کند؟ نصیب مقررشان به ایشان می‌رسد، تا آنکه فرستادگان ما به سویشان رفته بخواهند جانشان را بگیرند از ایشان می‌پرسند: کجاست آن چیزهایی که غیر از خدا می‌خواندید؟ گویند آنها را نمی‌بینیم، و با این اعتراف علیه خود گواهی دهند که کافر بوده‌اند.  «۳۷» </span><span class="trans" rel="7_38"> (خدای تعالی) می‌فرماید: با گروه‌هایی از جن و انس که پیش از شما درگذشته‌اند به جهنم وارد شوید، وقتی گروهی وارد شود گروه هم عقیده خویش را لعنت کند، و چون همگی در آنجا مجتمع شوند پیروانشان در باره پیشروانشان گویند: پروردگارا اینان ما را به گمراهی کشیدند، عذاب ایشان را از جهنم دو چندان کن، گوید همه را (عذاب) دو چندان است. و لیکن شما نمی‌دانید.  «۳۸» </span><span class="trans" rel="7_39">پیشروان‌شان به پیروان گویند: پس شما را بر ما برتری نبوده اینک به سزای اعمالی که می‌کردید این عذاب را تحمل کنید.  «۳۹» </span><span class="trans" rel="7_40">کسانی که آیه‌های ما را تکذیب کرده و نسبت به آنها تکبر ورزیدند درهای آسمان را به رویشان نگشایند و به بهشت وارد نشوند تا طناب کشتی به سوراخ سوزن داخل شود. آری، بدکاران را این چنین سزا<code class="page" rel="8,139"/> می‌دهیم.  «۴۰» </span><span class="trans" rel="7_41">برای ایشان از آتش بستری و (بجای روپوش) بر بالای آنان پوششهای آتشینی است، آری ستمگران را چنین کیفر می‌دهیم.  «۴۱» </span><span class="trans" rel="7_42">و کسانی که ایمان آورده و کارهای شایسته کرده‌اند، هیچ کس را جز به اندازه تواناییش تکلیف نمی‌کنیم، آنان اهل بهشتند و همانها در بهشت جاودانند.  «۴۲» </span><span class="trans" rel="7_43">کینه‌ای که در سینه‌هایشان بود برون کردیم، و اینک در جایگاهشان جویها روان است. گویند: ستایش خدایی را که ما را به این نعمت هدایت کرد، که اگر خداوند هدایتمان نکرده بود راه نمی‌یافتیم، راستی پیامبران پروردگار ما به حق آمده بودند، و ندایشان کنند که این بهشت را به پاداش اعمالی که می‌کردید میراث برده‌اید.  «۴۳» </span><span class="trans" rel="7_44">اهل بهشت به اهل جهنم بانگ زنند که ما وعده پروردگار خویش را درست یافتیم آیا شما نیز وعده پروردگارتان را درست یافتید؟ گویند: آری، پس اعلام کننده‌ای میان آنان بانگ می‌زند که لعنت خدا بر ستمگران باد.  «۴۴» </span><span class="trans" rel="7_45">همان کسانی که سد راه خدا شده آن را منحرف می‌خواهند و خود هم به آخرت کافرند.  «۴۵» </span><span class="trans" rel="7_46">میان بهشتیان و دوزخیان حائلی است و بر بالای آن مردمی هستند که همه خلائق را به سیما و رخسارشان می‌شناسند، و اهل بهشت را ندا دهند که سلام بر شما، اینان به بهشت در نیامده‌اند اما طمع آن را دارند.  «۴۶» </span><span class="trans" rel="7_47">و چون دیدگانشان به سوی اهل جهنم بگردد گویند پروردگارا ما را قرین گروه ستمگران مکن.  «۴۷» </span><span class="trans" rel="7_48">اصحاب اعراف مردمی را که به سیمایشان می‌شناسند ندا دهند و گویند جماعت شما و آن تکبری که می‌کردید کاری برای شما نساخت.  «۴۸» </span><span class="trans" rel="7_49">آیا همین‌ها بودند که شما قسم می‌خوردید که رحمت خدا به آنان نمی‌رسد؟ شما (تحقیر شدگان) به بهشت وارد شوید که نه بیمی دارید و نه غمگین می‌شوید.  «۴۹» </span><span class="trans" rel="7_50">و اهل جهنم اهل بهشت را ندا زنند که از آن آب یا از آن چیزها که خدا روزیتان کرده برای ما بریزید. گویند: خداوند آن را بر کافران حرام کرده است.  «۵۰» </span><span class="trans" rel="7_51">و کافران همانهایند که دین خویش را سرگرمی و بازیچه گرفته، و زندگی دنیا فریبشان داد، امروز ایشان را به فراموشی می‌سپاریم، هم چنان که در دنیا دیدار امروزشان را فراموش کرده آیات ما را انکار می‌نمودند.  «۵۱» </span><span class="trans" rel="7_52">کتابی به سوی آنان بیاوریم که شرح آن را از روی علم داده‌ایم، کتابی است که برای آنان که ایمان بیاورند، مایه هدایت و رحمت است.  «۵۲» </span><span class="trans" rel="7_53">مگر جز تاویل (آیه‌های) آن، انتظاری می‌برند، روزی که تاویل آن بیاید کسانی که از پیش آن را فراموش کردند گویند: فرستادگان پروردگار ما به حق آمده بودند، آیا شفیعانی داریم که از ما شفاعت<code class="page" rel="8,140"/> کنند؟ و یا ممکن است برگردیم و اعمالی غیر آنچه می‌کردیم بکنیم؟ به خویشتن ضرر زدند و از آن خدایان دروغین که می‌خواندند خبری و اثری ندیدند «۵۳» </span></p>                                 <h3>بیان آیات</h3> <p> آیه اولی تفریع و استخراج از آخرین خطاب عام‌ <span class="aya" rel="7_35" data-words="1-3">یا بنی آدم</span> است، نظیر تفریعاتی که پس از هر کدام از خطابهای عام قبلی ذکر شد. و آیات بعدی همه راجع به پیامدهای دروغ بستن به خدا و عواقب وخیم تکذیب آیات او و همچنین بیان آثاری است که بر ایمان به خدا و عمل صالح مترتب می‌شود، الا دو آیه آخر که در آن دو به اول کلام برگشت شده و با ذکر مساله نزول کتاب، حجت را بر آنان تمام کرده است. </p> <h3> <span class="title" rel="7_37">مراد از افتراء بر خدا به کذب در آیه‌ <span class="aya" rel="7_37" data-words="1-4">فمن أظلم ممن افتری...</span> شرک ورزیدن به خدا و انکار توحید است</span> </h3> <p> <span class="aya" rel="7_37" data-words="1-10">فمن أظلم ممن افتری علی الله کذبا أو کذب بآیاته</span> این آیه همانطوری که خاطر نشان ساختیم متفرع بر مضمون آیه قبل است که جمیع بنی نوع آدم را مخاطب قرار داده می‌فرمود: ما به وسیله پیغمبران شرایع را به همه شما بنی نوع بشر ابلاغ نمودیم. و اینک در این آیه می‌فرماید: حال که خداوند دین عمومی خود را به جمیع اولاد آدم ابلاغ کرده و آنان را به پاداش کسانی که به احکام دین‌شان عمل می‌کنند، و کیفر کسانی که شانه خالی می‌کنند خبر داده. پس با این حال آیا ستمگرتر از کسی که از عمل به دین استنکاف بورزد یافت می‌شود؟ هرگز!کیست ستمگرتر از کسی که یا به دروغ به خدا افترا می‌بندد و یا بجای پذیرفتن دین توحید که انبیا به سوی آن دعوت می‌کنند، دین دیگری به خدا نسبت می‌دهد؟ با اینکه خداوند اعلام کرده به اینکه انبیا (ع) واسطه‌های بین او و بین خلق و مبلغین دین اویند. </p> <p>از این جا معلوم می‌شود که گر چه افترای کذب بر خدای تعالی هر بدعتی را چه در اصول باشد و چه در فروع شامل می‌شود، الا اینکه مورد آیه خصوص اصول دین و انکار توحید و شرک ورزیدن به خدا است، جمله‌ <span class="aya" rel="7_37" data-words="21-28">قالوا أین ما کنتم تدعون من دون الله</span> نیز دلالت بر این اختصاص دارد. </p> <p> <span class="aya" rel="7_37" data-words="11-19">أولئک ینالهم نصیبهم من الکتاب حتی إذا جاءتهم رسلنا...</span> منظور از <em>کتاب</em> قضایی است که خداوند گذرانیده، و مقدراتی است که در مورد عمر، معیشت، بی‌نیازی، صحت، مال و اولاد انسان و سایر بهره‌های حیاتی او حتمی نموده، بدلیل اینکه آن را مقید و محدود به آمدن <em>رسل</em> فرموده که مراد از آن همان فرا رسیدن اجل و مرگ است، و معلوم است که با فرا رسیدن مرگ، زندگی دنیا با همه شؤونش خاتمه پیدا<code class="page" rel="8,141"/> می‌کند. </p> <p>و منظور از <em>نصیب از کتاب</em> سهمی است که هر فردی از مقدرات دارد. و اینکه فرمود: بهره هر یک از آنان از کتاب به ایشان می‌رسد و حال آنکه به حسب ظاهر انسان به آن بهره‌ها می‌رسد نه آن بهره‌ها به انسان، برای این است که دلالت کند بر اینکه نصیب هر کس بطور مسلم به او خواهد رسید، و چیزی که برای او مقدر نشده مسلما برایش دست نخواهد داد. </p> <p>بنا بر این، معنای آیه چنین می‌شود: کسانی که با ارتکاب شرک و عبادت بت‌ها به خداوند دروغ بسته و یا با رد همه احکام دین و یا بعضی از آن آیات او را تکذیب نمودند، بهره‌شان از کتاب و آنچه که از خیر و شر در حقشان مقدر شده در خلال زندگی دنیویشان به آنان خواهد رسید، تا آنکه اجلهایشان سر آمده و فرستادگان ما که همان ملک الموت و یاران اویند بر ایشان نازل شده جانشان را بستانند، آن وقت است که از ایشان سؤال می‌شود کجایند آن شرکایی که برای خداوند اتخاذ کرده آنها را شفیع درگاه خدا می‌دانستید؟ در جواب می‌گویند: ما نمی‌بینیم آنها را، یعنی آنها را آن اوصافی که برایشان قائل بودیم نمی‌یابیم. آری، علیه خود شهادت می‌دهند به اینکه در دنیا کافر بوده‌اند، چون با مشاهده حقیقت امر را می‌بینند، و معلومشان می‌شود که غیر از خدای سبحان چیزی نیست که مستقلا دارای نفع یا ضرری باشد، و آن نسبت‌ها که به اولیای خود می‌دادند همه خطا بوده. </p> <p>این آن مطالبی است که از آیه استفاده می‌شود، و در آن جهاتی از بحث هست که در ذیل آیات دیگری که از حیث مضمون شبیه به آنند در سوره <em>انعام</em> و سوره‌های دیگر بحث شده است. </p> <p><code class="aya" rel="7_38"/> <span class="aya" rel="7_38" data-words="1-12">قال ادخلوا فی أمم قد خلت من قبلکم من الجن و الإنس</span> این خطاب از ناحیه خود پروردگار است، نه ملائکه که واسطه‌های او در مساله موت و غیر آنند. مخاطبین به این خطاب به حسب سیاق لفظ بعضی از کفارند که قبل از ایشان امت‌هایی مانندشان از جن و انس بوده و درگذشته‌اند، ظاهر سیاق چنین است، و لیکن خطاب در معنای این است که فرموده باشد: داخل شوید در آنچه که داخل شدند گذشتگان و آیندگان شما، و اگر سیاق را آن طورمنتظم نمود، برای این است که زمینه را برای ذکر مشاجرات اهل دوزخ و اعتراضاتی که هر تازه واردی به دوزخیان قبل از خود دارد فراهم نماید، چنان که می‌فرماید: <span class="aya" rel="38_64" data-words="1-6">إن ذلک لحق تخاصم أهل النار</span><span class="footnote" rel="1" title="سوره ص آیه ۶۴">*</span>. </p> <p>   <code class="page" rel="8,142"/> این آیه دلالت دارد بر اینکه از طایفه جن امت‌هایی هستند که بر خلاف ابلیس-که تا روز قیامت زنده است-به اجل‌های معین و معلومی می‌میرند. </p> <h3> <span class="title" rel="7_38 7_37 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">مشاجره و گفتگوی دوزخیان با یکدیگر</span> </h3> <p> <span class="aya" rel="7_38" data-words="15-19">کلما دخلت أمة لعنت أختها</span> <span class="phrase">این یکی از مشاجرات دوزخیان است که هر کدام که در آتش داخل می‌شوند، کسانی را که قبل از ایشان وارد شده‌اند لعنت می‌کنند، یعنی می‌گویند: از رحمت خدا و از هر چیز دیگری دور باشی، کلمه <em rel="fa_7_38_19-19" data-sentence="178:35">اخت</em> در اینجا به معنای مثل و مانند است.</span> </p> <p> <span class="aya" rel="7_38" data-words="20-24">حتی إذا ادارکوا فیها جمیعا...</span> کلمه <em>ادارکوا</em> در اصل <em>تدارکوا</em> بوده، و معنایش رسیدن به یکدیگر است، یعنی تا آنکه همه در آتش جمع شوند. </p> <p> <span class="aya" rel="7_38" data-words="25-27">قالت أخراهم لأولاهم</span> - <em>اولی</em> و <em>اخری</em> یا به حسب رتبه است، و منظور از  <em>اولی</em> رؤسای ضلالت و ائمه کفر است که پیروان خود را در گمراهی کمک می‌کنند، و یا به حسب زمان و مراد اسلاف و پیشینیان است که برای آیندگان خود فتح باب ضلالت کرده و راه کج را برای آنان هموار می‌سازند. کلمه <em>ضعف</em> -به کسر ضاد و سکون عین-تکرار کننده هر چیزی را گویند، مانند عدد دو که تکرار کننده عدد یک است و عدد چهار که تکرار کننده عدد دو است، و گاهی آن را تنها به یک چیز سنجیده، مثلا می‌گویند عدد دو ضعف عدد یک و عدد چهار دو ضعف آن است. و گاهی هم آن را به معنای چیزی می‌دانند که به انضمام چیز دیگری باعث تکرار شود، مانند واحد که به انضمام واحدی دیگر عدد یک را تکرار می‌کنند، و به این اعتبار عدد یک را  <em>ضعف</em> و عدد دو را <em>ضعفان</em> می‌خوانند، و همچنین عدد دو را که زوج است <em>زوجین</em>  می‌گویند. در قرآن کریم هم این دو اعتبار به کار رفته، در آیه مورد بحث عذاب دو چندان را  <em>ضعف</em> ، و در آیه‌ <span class="aya" rel="33_68" data-words="3-5">ضعفین من العذاب</span> آن را <em>ضعفین</em> خوانده. </p> <p>در جمله‌ <span class="aya" rel="7_38" data-words="25-30">قالت أخراهم لأولاهم ربنا هؤلاء أضلونا...</span> یک نوع التفات لطیفی بکار رفته، و آن اینکه در حین مخاطبه و مشاجره با یکدیگر، خدای تعالی را مخاطب قرار داده و به یکدیگر نفرین کردند، و این التفات هم کار اشاره به ملزوم و افاده ملازمه را کرده و هم باعث ایجاز که نکته ادبی دیگری است گردیده و در نتیجه از نقل دو محاوره و گفتگو، به نقل یکی اکتفاء شده است، چون تقدیر کلام این است که: طبقه بعدی نخست به قبلی‌ها گفتندشما از ما ظالم‌ترید، برای اینکه هم خودتان گمراه بودید و هم ما را گمراه کردید، لذا امیدواریم خداوند عذاب آتش شما را دو برابر کند-آن گاه رو به درگاه خدا آورده و عرض کردند: پروردگارا اینان<code class="page" rel="8,143"/> ما را گمراه ساختند، پس عذابشان را دو چندان کن. خداوند هم در جوابشان فرمود: عذاب هر دوی شما دو چندان است و لیکن نمی‌فهمید. آن گاه طبقه قبلی در جوابشان گفتند: شما از جهت خفیف بودن عذاب فضیلتی بر ما ندارید... . </p> <p>بنا بر این، معنای آیه چنین می‌شود: <span class="aya" rel="7_38" data-words="20-22">حتی إذا ادارکوا</span> تا آنکه طبقه قبلی و بعدی با هم جمع شدند <em>فیها</em> در دوزخ و مشاجره را به راه انداختند <span class="aya" rel="7_38" data-words="25-26">قالت أخراهم</span> و گفتند طبقه بعدی که یا به حسب مرتبه و یا به حسب زمان تابع طبقه قبلی بودند <em>لاولیهم</em> به طبقه قبلیشان -یعنی نیاکان و پدرانی که قبل از آنان می‌زیسته و طریق ضلالت را برای آنان هموار کرده بودند، و یا رؤسا و پیشوایان خود-شما ما را گمراه کردید پس خداوند عذابتان را از عذاب ما شدیدتر کند، آن گاه به درگاه خدا روی آورده و گفتند: <span class="aya" rel="7_38" data-words="28-35">ربنا هؤلاء أضلونا فآتهم عذابا ضعفا من النار</span> خدایا عذاب ایشان را دو برابر عذاب ما کن، چون هم خود گمراه بودند و هم باعث گمراهی ما شدند. <span class="phrase"><em>قال</em> خدای تعالی فرمود: <em rel="fa_7_38_37-37" data-sentence="31:748">لکل</em> عذاب برای اولی و آخری هر دو  <em>ضعف</em> است اما برای اولی، به جهت این که هم خودشان گمراه بودند و هم دیگران را در گمراهی اعانت کردند، و اما برای شما، از این جهت که هم خودتان گمراه بودید و هم در این گمراهی به گمراه کردن آنان کمک کردید و حرفهایشان را پذیرفته و دعوتشان را اجابت کردید، و با پیوستن به آنان باعث سیاهی لشکرشان شدید، <span class="aya" rel="7_38" data-words="39-42">و لکن لا تعلمون</span> نمی‌فهمید و نمی‌توانید بفهمید، چون فهمیدن مقدار عذاب فرع علم و ادراک است، و عذاب خود شما، شما را چنان احاطه کرده که نمی‌توانید نسبت به مقدار عذاب آنان علم پیدا کنید، تنها از دور می‌بینید که آنان نیز در آتشند، و لذا خیال می‌کنید که عذاب آنان مثل عذاب شما است، آنان نیز همین خیال را می‌کنند و حال آنکه چنین نیست، هم عذاب آنان ضعف است، و هم عذاب شما.</span> </p> <p>باید دانست که این خطاب الهی خطابی است از در قهر، تا هر دو طایفه با شنیدن آن ذلیل‌تر و معذب‌تر شوند، لذا بنا به حکایت قرآن طبقه قبلی پس از شنیدن جوابی که خداوند به نفرین طبقه بعدی داد<code class="aya" rel="7_39"/> <span class="aya" rel="7_39" data-words="2-4">قالت أولاهم لأخراهم</span> گفتند: <span class="aya" rel="7_39" data-words="5-10">فما کان لکم علینا من فضل</span> کار شما بهتر از ما و عذابتان خفیف‌تر از عذاب ما نیست‌ <span class="aya" rel="7_39" data-words="11-15">فذوقوا العذاب بما کنتم تکسبون</span> بچشید عذاب را به کیفر گناهانی که در دنیا کردید. </p> <p><code class="aya" rel="7_40"/> <span class="aya" rel="7_40" data-words="1-10">إن الذین کذبوا بآیاتنا و استکبروا عنها لا تفتح لهم...</span> <span class="phrase">کلمه <em>سم</em> به معنای سوراخ و جمع آن <em>سموم</em> است، و کلمه <em rel="fa_7_40_22-22" data-sentence="67:40">خیاط</em> مانند  <em rel="fa_7_40_22-22" data-sentence="130:19">مخیط</em> به معنای سوزن است.</span> نفیی که خداوند از فتح درهای آسمان کرده با قطع نظر از<code class="page" rel="8,144"/> جمله‌ <span class="aya" rel="7_40" data-words="13-16">و لا یدخلون الجنة</span> که دنبال آن ذکر شده مطلق است، هم شامل فتح آن برای ورود و صعود ادعیه و اعمال آنان می‌شود، و هم شامل فتح آن برای صعود ارواح‌شان، الا اینکه جمله مزبور قرینه است بر اینکه مقصود از نگشودن درهای آسمان تنها برای ورودشان به بهشت است، چون از ظاهر این آیه و همچنین آیه‌ <span class="aya" rel="51_22" data-words="1-7">و فی السماء رزقکم و ما توعدون</span><span class="footnote" rel="1" title="هم رزق شما در آسمان است، و هم بهشتی که وعده داده می‌شوید سوره ذاریات آیه ۲۲">*</span> بر می‌آید که بهشت در آسمان است. </p> <p> <span class="aya" rel="7_40" data-words="17-22">حتی یلج الجمل فی سم الخیاط</span> در این جمله ورودشان به بهشت تعلیق بر محال شده، و این تعلیق بر محال کنایه است از اینکه چنین چیزی محقق نخواهد شد، و باید برای همیشه از آن مایوس باشند، هم چنان که گفته می‌شود من این کار را نمی‌کنم مگر بعد از آنکه کلاغ سفید شود، و یا موش تخم بگذارد در آیه مورد بحث این معنا را به کنایه فهمانده، چنان که در آیه‌ <span class="aya" rel="2_167" data-words="20-25">و ما هم بخارجین من النار</span><span class="footnote" rel="2" title="آنان هرگز از آتش بیرون نمی‌شوند سوره بقره آیه ۱۶۷">*</span> تصریح نموده. مطلب دیگری که تذکرش لازم باشد در آیه نیست، جز اینکه این آیه به منزله تعلیل مضمون آیه قبلی است. </p> <p><code class="aya" rel="7_41"/> <span class="aya" rel="7_41" data-words="1-8">لهم من جهنم مهاد و من فوقهم غواش...</span>  <span class="phrase"><em rel="fa_7_41_3-3" data-sentence="0:28">جهنم</em> اسمی است از اسمای آتش آخرت.</span> بعضی گفته‌اند این لفظ از قول عرب که به چاه بسیار عمیق <em>جهنام</em> می‌گوید اخذ شده. بعضی دیگر گفته‌اند که این کلمه لغتی است فارسی که در زبان عربی شایع شده است. <span class="phrase"><em rel="fa_7_41_4-4" data-sentence="0:63">مهاد</em> بستری است گستردنی، گهواره اطفال را هم از این جهت مهد می‌گویند.</span> <em>غواشی</em> جمع <em>غاشیة</em> و به معنای ساتر و هر چیز پوشاننده است، روپوش زین را هم از این جهت <em>غاشیة السرج</em> گویند. </p> <p>این جمله می‌فهماند که عذاب به اهل دوزخ از پایین و بالا احاطه دارد. </p> <h3> <span class="title" rel="7_42">جمله: <span class="aya" rel="7_42" data-words="7-11">لا نکلف نفسا إلا وسعها</span> مفید رفع نگرانی از عدم قدرت بر انجام دادن جمیع اعمال صالح است</span> </h3> <p> <span class="aya" rel="7_42" data-words="1-11">و الذین آمنوا و عملوا الصالحات لا نکلف نفسا إلا وسعها...</span> این آیه و آیه بعدش مقدمه حال مؤمن و کافر را بیان می‌کند تا زمینه را برای آیه‌ <span class="aya" rel="7_44" data-words="1-6">و نادی أصحاب الجنة أصحاب النار...</span> فراهم سازد. </p> <p><span class="phrase">جمله‌ <span class="aya" rel="7_42" data-words="7-11">لا نکلف نفسا إلا وسعها</span> برای تقویت دل‌های مؤمنین و امیدوار ساختن آنان است، چون قبلا ایمان را مقید به عمل صالح کرده بود، و معلوم است کمتر کسی از مؤمنین موفق می‌شود جمیع اعمال صالح را انجام داده و به مقتضای کلمه <em rel="fa_7_42_6-6" data-sentence="269:380">الصالحات</em> که جمع با الف و لام و مفید استغراق است هیچ یک از اعمال صالح را ترک نکند، و این خود باعث     <code class="page" rel="8,145"/> نومیدی بیشتر مؤمنین است، لذا در جمله مورد بحث بخاطر رفع این نگرانی می‌فرماید: تکلیف هر کس به قدر وسع و استطاعت او است، پس هر کس اعمال صالح به قدر طاقت خود انجام دهد و لو خود را به مشقت هم نیندازد باز از اهل این آیه و از اصحاب بهشت جاودان خواهد بود.</span> </p> <h3> <span class="title" rel="7_43 7_37 7_38 7_39 7_40 7_41 7_42 7_44 7_45 7_46 7_47 7_48 7_49 7_50 7_51 7_52 7_53">معنای <em>غل</em> و اشاره به اینکه غل از بزرگترین ناملایمات است</span> </h3> <p> <span class="aya" rel="7_43" data-words="1-11">و نزعنا ما فی صدورهم من غل تجری من تحتهم الأنهار</span>  <em>غل</em> به معنای کینه و عداوت و خشم درونی است، در ماده این کلمه معنای توسط به لطف و حیله خوابیده، یکی از مشتقات آن کلمه‌ <em>غلاله</em> است که به معنای لباسی است که بین شعار و دثار<span class="footnote" rel="1" title="&lt;em&gt;شعار&lt;/em&gt; لباسی است که در زیر همه لباسها پوشیده می‌شود و &lt;em&gt;دثار&lt;/em&gt; به عکس آن است">*</span> پوشیده می‌شود. </p> <p> <em>غل</em> از بزرگترین ناملایماتی است که آدمی را مکدر می‌سازد، چون هیچ کسی نیست که از آمیزش و دوستی با دیگران بی‌نیاز باشد، و دوستی با اشخاص تا زمانی قابل دوام است که از یکدیگر حرکاتی که موافق طبع نیست نبینند، چون اگر حرکات و توقعات طرف مطابق میل نباشد الفت به خشم مبدل شده و همین خشم بر او عیش را ناگوار می‌سازد، روی این حساب اگر خدای تعالی انسان را طوری کند که هر چه هم از دیگران حرکات ناملایم ببیند سینه‌اش تنگی نکند در حقیقت بزرگترین نعمت را به انسان ارزانی داشته است. </p> <p>جمله‌ <span class="aya" rel="7_43" data-words="8-11">تجری من تحتهم الأنهار</span> کنایه است از اینکه صاحبان ایمان و عمل صالح در آخرت در قصرهای رفیع و عالی بسر می‌برند. </p> <p> <span class="aya" rel="7_43" data-words="12-32">و قالوا الحمد لله الذی هدانا لهذا و ما کنا لنهتدی لو لا أن هدانا الله لقد جاءت رسل ربنا بالحق</span> اینکه نسبت حمد را به آنان داده دلالت دارد بر اینکه آنان را خالص برای خود کرده، یعنی کارشان را به جایی رسانیده که هیچ اعتقاد باطل و همچنین هیچ عمل زشت و باطلی ندارند، هم چنان که در سوره <em>واقعه</em> در باره آنان فرموده: <span class="aya" rel="56_25-26" data-words="1-11">لا یسمعون فیها لغوا و لا تأثیما، إلا قیلا سلاما سلاما</span><span class="footnote" rel="2" title="در آنجا یاوه و ناروا نشنوند مگر گفتار سلام، سلام سوره واقعه آیه ۲۶">*</span> بنا بر این، تنها چنین کسانی هستند که می‌توانند خدا را آن طور که باید و شاید توصیف و تحمید کنند، و توصیف خدای تعالی امر مبتذلی نیست که هر کسی از عهده آن بر آید، هم چنان که خود فرموده: <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="3" title="منزه است خداوند از آنچه در باره‌اش گویند، مگر آنچه که بندگان خاص او در حقش می‌گویند سوره صافات آیه ۱۶۰">*</span>. ما راجع به معنای حمد خدای تعالی و خصوصیات آن در تفسیر سوره حمد بحث کرده‌ایم. </p> <p>       <code class="page" rel="8,146"/> اینکه گفتند: <span class="aya" rel="7_43" data-words="17-27">هدانا لهذا و ما کنا لنهتدی لو لا أن هدانا الله</span> اشاره است به اینکه هدایت کار خدای تعالی است، و انسان هیچ قدرت و اختیاری در باره آن ندارد. جمله‌ <span class="aya" rel="7_43" data-words="28-32">لقد جاءت رسل ربنا بالحق</span> اعتراف به حقیقت داشتن وعده‌هایی است که خداوند به وسیله انبیای خود داده، و این اعتراف و همچنین سایر اعترافاتی که در روز قیامت از طرف مصدر عظمت و کبریایی از مؤمن و کافر گرفته می‌شود خود ظهوری است برای قهاریت خدای تعالی و تمامیت ربوبیت او، و این اعتراف از ناحیه اهل بهشت شکر و از ناحیه اهل بهشت شکر و از ناحیه دوزخیان اقرار به تمامیت حجت پروردگار است، شاید به نظر ساده بعضی‌ها اعتراف دسته اول امری پیش پا افتاده و مبتذل آید، و لیکن چنین نیست، اگر خداوند به ما توفیق دهد در ذیل این آیات بحثی مختصر در باره آن ایراد نموده اثبات خواهیم کرد که این اعتراف یکی از حقایق عالی قرآن و بسیار قابل اهمیت است. </p> <p> <span class="aya" rel="7_43" data-words="33-41">و نودوا أن تلکم الجنة أورثتموها بما کنتم تعملون</span> اسم اشاره <em>تلکم</em> که مخصوص اشاره به دور است در اینجا رفعت قدر و علوشان بهشت را می‌رساند نه دوری آن را، زیرا از ظاهر سیاق به طوری که‌دیگران هم گفته‌اند چنین بر می‌آید که این ندا وقتی به آنان می‌شود که خود در بهشت منزل گرفته‌اند، و با این حال اشاره برای افاده دوری مسافت نخواهد بود. </p> <h3> <span class="title" rel="7_37 7_38 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">توضیحی در مورد تعبیر به اینکه مؤمنین بهشت را به ارث می‌برند</span> </h3> <p> در اینجا سؤالی پیش می‌آید و آن اینکه چرا این آیه بهشت را در مقابل اعمال صالحشان ارث آنان قرار داده؟ و حال آنکه معنای ارث تملک مال و یا هر چیز قابل انتفاعی است از کسی که قبلا او مالک بوده و با زوال، ملک او به دیگری منتقل شده، مانند فرزند که از پدر ارث می‌برد یعنی پدر می‌میرد و مالی باقی می‌گذارد و فرزند آن را ارث می‌برد، و یا انبیا که از دنیا می‌روند و علم را برای بازماندگان و ورثه خود یعنی علما به ارث باقی می‌گذارند و یا مردم می‌میرند و زمین و آنچه را که در آن است برای مالک اصلیش خدای تعالی به ارث باقی می‌گذارند. در همه این موارد معنای انتقال از غیر در کلمه ارث نهفته است. جواب این سؤال این است که در آیه مورد بحث نیز می‌توان این معنا را اعتبار کرد، برای اینکه خدای تعالی بهشت را آفرید تا تمامی بندگانش با سرمایه عمل صالح آن را بدست آورند، ولی کفار با ارتکاب شرک و معاصی، خود را از آن محروم ساختند در نتیجه بهشت به ارث مؤمنین در آمد، پس در حقیقت مؤمنین با عمل صالح خود آن را از دیگران ارث برده‌اند چنان که می‌فرماید: <span class="aya" rel="23_10-11" data-words="1-6">أولئک هم الوارثون، الذین یرثون الفردوس</span><span class="footnote" rel="1" title="ایشانند آن وارثان که بهشت رای به ارث می‌برند سوره مؤمنون آیه ۱۱">*</span> و از قول اهل جنت می‌فرماید:   <code class="page" rel="8,147"/> <span class="aya" rel="39_74" data-words="3-15">الحمد لله الذی صدقنا وعده و أورثنا الأرض نتبوأ من الجنة حیث نشاء</span><span class="footnote" rel="1" title="و گویند ستایش خدایی را که وعده خویش با ما راست کرد و زمین را به ارث به ما داد تا در بهشت هر کجا که خواهیم جای گیریم سوره زمر آیه ۷۴">*</span>. </p> <p>راغب در مفردات در باره معنای آیه مورد بحث وارث بهشت گفته است: <em>ارث</em> و  <em>وراثت</em> به معنای انتقال قهری و بدون معامله دسترنج کسی است به غیر، و به همین جهت مالی را که از میت به وارثش منتقل می‌شود <em>میراث</em> -با قلب واو بالف-و <em>تراث</em> -با قلب واو به تاء-گویند، مانند آیه‌ <span class="aya" rel="89_19" data-words="1-3">و تأکلون التراث</span> و روایت اثبتوا علی مشاعرکم فانکم علی ارث ابیکم<span class="footnote" rel="2" title="بر آنچه درک می‌کنید ثابت بمانید زیرا شما بر اصل پدر خویش می‌باشید">*</span> و قول شاعر: <span class="poem">فتنظر فی صحف کالرباط / فیهن ارث کتاب محی</span> که در آن <em>ارث</em> به معنای اصل و بقیه آمده است. راغب اضافه کرده که این کلمه به معنای منافعی که در تحصیلش رنج و زحمتی تحمل نشده نیز آمده، و در آیه‌ <span class="aya" rel="43_72" data-words="2-5">تلک الجنة التی أورثتموها</span> و آیه‌ <span class="aya" rel="23_10-11" data-words="1-5">أولئک هم الوارثون، الذین یرثون</span> به معنای نعمت گوارا است، و منظور از ارث در آیه‌ <span class="aya" rel="19_6" data-words="2-6">و یرث من آل یعقوب</span> نبوت و فضیلت است، نه مال دنیا، چون مال دنیا در نظر انبیا (ع) ارزش آن را ندارد که دل بر او ببندند و به آن افتخار کنند، کمتر کسی از انبیا در صدد تحصیل مال بر آمده، هم چنان که رسول خدا (ص) فرمود: کسی از ما گروه انبیا ارث نمی‌برد و آنچه از خود باقی گذاریم صدقه است یعنی آنچه از ما بماند علم است که صدقه‌ای است مشترک میان همه امت. و نیز فرموده علما ورثه انبیایند که از آنان علم و فضیلت را به ارث می‌برند. </p> <p>و اگر لفظ ارث را به کار برده برای این است که این علم و فضیلت را بدون ثمن و منتی بدست می‌آورند. و نیز به علی (رضی اللَّه عنه) فرمود: تو ای علی!برادر و وارث منی  پرسید از تو چه چیز ارث می‌برم؟ فرمود همان چیزی که من از انبیای قبل از خودم ارث بردم، تو نیز از من کتاب خدا و سنت مرا ارث می‌بری و اگر خدای تعالی در قرآن کریم خود را وارث خوانده برای این است که بازگشت جمیع موجودات به سوی اوست.<span class="footnote" rel="3" title="مفردات راغب ص ۵۱۸ ماده &lt;em&gt;ورث&lt;/em&gt; ">*</span> خواننده محترم با مقایسه آنچه که ما گفتیم با آنچه وی در باره معانی این کلمه گفته به خوبی می‌فهمد که بیان ما روشن‌تر است، زیرا معانیی که او برای این کلمه کرده به یک اصل       <code class="page" rel="8,148"/> واحدی بر نمی‌گردد. </p> <p><code class="aya" rel="7_44"/> <span class="aya" rel="7_44" data-words="1-6">و نادی أصحاب الجنة أصحاب النار...</span> این آیه شریفه کلامی را که بهشتیان با دوزخیان دارند حکایت می‌کند، و کلام مزبور، هم اقرار گیری از دوزخیان است و هم استهزایی است که بهشتیان از دوزخیان می‌کنند، و این نوع مسخره کردن لغو و باطل نیست تا صدورش از اهل بهشت معقول نباشد، چون سخریه وقتی باطل است که از آن هیچ غرض صحیحی منظور نباشد مانند استهزای حق. اما اگر منظور معارضه به مثل و یا غرض حق دیگری باشد البته لغو نخواهد بود، هم چنان که در آیه‌ <span class="aya" rel="11_38" data-words="1-21">و یصنع الفلک و کلما مر علیه ملأ من قومه سخروا منه قال إن تسخروا منا فإنا نسخر منکم کما تسخرون</span><span class="footnote" rel="1" title="و کشتی همی ساخت و هر وقت دسته‌ای از قومش بر او می‌گذشتند مسخره‌اش می‌کردند، گفت اگر ما رای مسخره می‌کنید ما نیز شما رای به همانطور که شما ما رای مسخره می‌کنید مسخره می‌کنیم">*</span> و آیه‌ <span class="aya" rel="83_29-30" data-words="1-13">إن الذین أجرموا کانوا من الذین آمنوا یضحکون، و إذا مروا بهم یتغامزون</span>... <span class="aya" rel="83_34" data-words="1-6">فالیوم الذین آمنوا من الکفار یضحکون</span><span class="footnote" rel="2" title="کسانی که بزه‌کار بودند به مردمی که ایمان آورده بودند پوزخند می‌زدند، و چون بر آنان می‌گذشتند به یکدیگر با چشم اشاره می‌کردند و لیکن امروز مردم با ایمان به کافران می‌خندند سوره مطففین آیه ۳۴">*</span> سخریه دو قسم آمده یکی حق و یکی باطل. </p> <h3> <span class="title" rel="7_44">وجه اختلاف تعبیر در <span class="aya" rel="7_44" data-words="11-12">وعدنا ربنا</span> و <span class="aya" rel="7_44" data-words="17-18">وعد ربکم</span> در آیه شریفه</span> </h3> <p> و اما اینکه چرا اهل بهشت نسبت به وعده‌ای که خداوند به دوزخیان داده گفتند: <span class="aya" rel="7_44" data-words="16-18">ما وعد ربکم</span> و مفعول را که همان دوزخیانند ذکر نکردند، و نسبت به وعده‌ای که به خود آنان داده گفتند: <span class="aya" rel="7_44" data-words="10-12">ما وعدنا ربنا</span> و مفعول (نا) را ذکر کردند؟ شاید برای این بوده که دلالت کند بر تشریف و احترام، و گر نه <em>ما وعدنا اللَّه</em> نیز ظاهر در جمیع وعده‌هایی است که خداوند به جمیع مردم داده چه وعده ثواب و چه وعده عقاب. </p> <p>ممکن هم هست بگوییم اختلافی که متعلق اعتراف مؤمنین با متعلق انکار کفار داشته باعث این اختلاف تعبیر شده، توضیح اینکه مؤمنین جمیع جزئیات و خصوصیاتی را که خداوند از امر معاد برای آنان بیان کرده اثبات می‌کردند، و کفار اصل معاد را که مؤمن و کافر در آن مشترکند انکار می‌نمودند، به شهادت اینکه هر جا خداوند در باره معاد علیه کفار احتجاج فرموده به جزئیات آن نپرداخته، مثلا فرموده: <span class="aya" rel="6_30" data-words="1-16">و لو تری إذ وقفوا علی ربهم قال أ لیس هذا بالحق قالوا بلی و ربنا</span><span class="footnote" rel="3" title="و اگر می‌دیدی ایشان رای آن دم که در پیشگاه پروردگارشان نگاه‌شان داشته از آنان می‌پرسند مگر این (قیامت) حق نیست؟ گویند: چرا، به پروردگارمان سوگند سوره انعام آیه ۳۰">*</span> و نیز فرموده: <span class="aya" rel="46_34" data-words="1-15">و یوم یعرض الذین کفروا علی النار أ لیس هذا بالحق قالوا بلی و ربنا</span> </p> <p>سوره هود آیه 38     <code class="page" rel="8,149"/><span class="footnote" rel="1" title="و روزی که کفار را عرضه بر آتش نموده از آنها سؤال می‌شود آیا این آتش دوزخ حق نیست؟ می‌گویند چرا به پروردگارمان سوگند سوره احقاف آیه ۳۴">*</span> از همین جهت مؤمنین در مقام اعتراف گفته‌اند: <span class="aya" rel="7_44" data-words="7-13">أن قد وجدنا ما وعدنا ربنا حقا</span> و بدین وسیله به حقیت جمیع خصوصیات و جزئیاتی که خداوند به زبان انبیای کرامش برای آنان از امر معاد بیان کرده اعتراف نموده‌اند، و لیکن در سؤال از کفار اسمی از خصوصیات معاد و جزئیات عذابش نبرده و در باره اصل آن پرسیده‌اند: <span class="aya" rel="7_44" data-words="14-19">فهل وجدتم ما وعد ربکم حقا</span> آیا وعده پروردگارتان را حق یافتید؟ <em>و نگفتند: </em> فهل وجدتم ما وعدکم ربکم حقا آیا وعده‌هایی را که پروردگارتان به شما داده بود حق یافتید؟ برای اینکه وعده‌هایی که خداوند فقط به کفار داده همان خصوصیات عذاب قیامت است نه اصل قیامت، چون اصل قیامت وعده‌ای است که هم به کفار داده و هم به مؤمنین. </p> <p>به همین بیان اشکالی هم که بعضی‌ها به آیه کرده‌اند جواب داده می‌شود، و آن اشکال این است که: بنا بر آنچه که در علم کلام به ثبوت رسیده وفای به وعده پاداش واجب است، نه وفای به وعده عذاب و کیفر، و با این حال چرا این آیه از کفار اعتراف می‌گیرد به اینکه آنچه که در دنیا در باره عقاب و کیفر آخرت وعده داده بود حق بوده؟ این وقتی صحیح است که تحقق دادن به آن وعیدها مانند وفای به وعده خیر، لازم باشد و حال آنکه لازم نیست؟<span class="footnote" rel="2" title="تفسیر المنار ج ۸ ص ۴۲۵">*</span> در جواب می‌گوییم فرق است بین عقاب‌های خصوصی و بین اصل عقاب، آن عقابی که علمای کلام گفته‌اند تنجیزش واجب نیست، عقاب‌های خصوصی است که چون حق خدای تعالی است می‌تواند صرفنظر کند، بخلاف ثواب که حق عامل به عمل صالح است و ابطالش روا نیست و اما اصل عقاب بر گناه و ابطال اساس مجازات بر نافرمانی هیچ متکلمی نمی‌تواند آن را تجویز کند، زیرا مستلزم ابطال اصل تشریع ادیان و اخلال به نظام عام بشری است. </p> <p>برخی در توجیه فرق بین‌ <span class="aya" rel="7_44" data-words="11-12">وعدنا ربنا</span> و بین‌ <span class="aya" rel="7_44" data-words="17-18">وعد ربکم</span> گفته‌اند: منظور از وعده، در <em>وعدنا</em> وعده‌هایی است که خداوند فقط به متقین داده، و منظور از آن در <span class="aya" rel="7_44" data-words="17-18">وعد ربکم</span> عموم وعده‌ها و ثواب و عقاب‌هایی است که به مؤمنین و کفار داده، و معلوم است که همه این وعده‌ها مخصوص کفار نیست تا گفته شود: <em>وعدکم ربکم</em><span class="footnote" rel="3" title="روح المعانی ج ۸ ص ۱۰۷-۱۰۶">*</span>. </p> <p>       <code class="page" rel="8,150"/> اشکال این توجیه این است که گر چه برای اصل فرق وجه صحیحی است، و لیکن سؤال سائل و مستشکل را قطع نمی‌کند، زیرا سائل و آن کسی که اشکال می‌کرد دوباره می‌پرسد: چرا اصحاب جنت وقتی اعتراف خودشان را به زبان می‌آورند اکتفاء می‌کنند به اعتراف به حقانیت ثوابهایی که مخصوص خودشان است، و اما وقتی می‌خواهند از کفار اقرار بگیرند از ثواب و عقاب هر دو سؤال می‌کنند؟ بعضی دیگر در توجیه فرق بین این دو تعبیر گفته‌اند: منظور از <span class="aya" rel="7_44" data-words="16-18">ما وعد ربکم</span> هم همان وعده‌هایی است که خداوند به مؤمنین اهل بهشت داده، چون اهل جهنم همانطوری که آتش خود را می‌بینند، بهشت اهل ایمان را نیز می‌بینند<span class="footnote" rel="1" title="تفسیر روح البیان ج ۳ ص ۱۶۴">*</span> این وجه در سخافت و بطلان به حدی است که احتیاجی به ابطال ندارد. </p> <p> <span class="aya" rel="7_44" data-words="22-29">فأذن مؤذن بینهم أن لعنة الله علی الظالمین</span> -این جمله فرعی است که بر تحقق اعتراف آن دو طایفه بر حقانیت وعده‌های خدای سبحان متفرع شده، و مقصود از <em>اذان</em>  اعلامی است که به هر دو طایفه شده، برای اینکه می‌فرماید: <em>بینهم</em> . و منظور از <em>لعنت</em>  راندن و دور کردن ستمکاران است از رحمت الهی، و این ظالمین با آیه<code class="aya" rel="7_45"/> <span class="aya" rel="7_45" data-words="1-12">الذین یصدون عن سبیل الله و یبغونها عوجا و هم بالآخرة کافرون</span> تفسیر شده، پس <em>ظالمین</em> عبارتند از کفار و منکرین آخرت و معاندین حق که همواره راه خدا را ناهموار و منحرف می‌خواهند، و دیگران را نیز از سلوک آن بازداشته منصرف می‌سازند. و این وصف شامل منکرین صانع و بی‌دینان هم می‌شود، برای اینکه خدای سبحان در کتاب مجیدش مکرر فرموده که دین او و راهی که بندگان را به آن هدایت می‌کند همان راه انسانیتی است که فطرت خود انسان به آن دعوت می‌کند، و جز آن دین و راهی نیست. </p> <p>پس راهی که انسان در زندگی خود می‌پیماید همانا راه خدا و دین الهی است، لیکن اگر آن را مطابق آنچه فطرت به سوی آن دعوت می‌کند و سعادتش نیز در آن است سلوک کرد همان صراط مستقیم و اسلام است، که راه راست و دین پسندیده خدا می‌باشد و اگر آن را مطابق فطرت سلوک نکرد خواه در خلال آن ایمانی به خدا و عبادت معبودی باشد، مانند دین‌های باطل و خواه خضوع و عبادتی در آن نباشد، مانند مادیت، در هر حال همان راه خدا است که کج گرفته شده و اسلامی است که تحریف شده و نعمت خدا است که کفران شده -دقت فرمایید-. </p> <h3> <span class="title" rel="7_46 7_49 7_37 7_38 7_39 7_40 7_41 7_42 7_43 7_44 7_45 7_47 7_48 7_50 7_51 7_52 7_53">اشاره به نفوذ حکم و امر انسان در قیامت</span> </h3> <p> خدای تعالی در این آیه تصریح نفرموده به اینکه این مؤذن و منادی از جنس بشر است و یا از جن است و یا از ملائکه، و لیکن از تدبر در کلام مجیدش چنین بر می‌آید که این مؤذن از جنس بشر باشد، نه جن و نه ملک. اما جن، برای اینکه در سرتاسر کلام خدای تعالی هیچ کجا دیده نمی‌شود که جن از طرف او متصدی امری از امور آخرتی انسان شده باشد، پس احتمال اینکه مؤذن مزبور از طایفه جن باشد احتمال بی‌وجهی است. و اما ملائکه، این طایفه گر چه واسطه‌های امر خدا و حاملین اراده او هستند، و انفاذ اوامر او به دست ایشان است، و اجرای قضا و قدر او در مخلوقات محول به ایشان، و قرآن کریم هم در باره نفوذ تصرفات آنان در مساله مرگ و بهشت و دوزخ تصریحاتی دارد، از آن جمله مثلا به ستمکاران می‌گویند: <span class="aya" rel="6_93" data-words="38-39">أخرجوا أنفسکم...</span><span class="footnote" rel="1" title="سوره انعام آیه ۹۳">*</span> و به اهل بهشت می‌گویند: <span class="aya" rel="16_32" data-words="6-9">سلام علیکم ادخلوا الجنة...</span><span class="footnote" rel="2" title="سوره نحل آیه ۳۲">*</span> و مالک دوزخ به دوزخیان می‌گوید: <span class="aya" rel="43_77" data-words="9-10">إنکم ماکثون...</span><span class="footnote" rel="3" title="سوره زخرف آیه ۷۷">*</span> و امثال اینها، الا اینکه در باره محشر که معرکه بعث و سؤال و تطایر کتب و وزن و حساب و جای حکم فصل است هیچ تصرف و امر و نهیی را برای ملائکه و هیچ موجود دیگری اثبات نکرده، جز انسان که در ذیل آیات مورد بحث از او چنین حکایت می‌کند: <span class="aya" rel="7_46" data-words="11-17">و نادوا أصحاب الجنة أن سلام علیکم</span>. و نیز از اصحاب اعراف حکایت می‌کند که به یک دسته از مؤمنین می‌گویند: <span class="aya" rel="7_49" data-words="9-17">ادخلوا الجنة لا خوف علیکم و لا أنتم تحزنون</span> و این خود نفوذ حکم و امر انسان را در قیامت می‌رساند، و همچنین در باره اوصاف روز قیامت می‌فرماید: <span class="aya" rel="16_27" data-words="13-23">قال الذین أوتوا العلم إن الخزی الیوم و السوء علی الکافرین</span><span class="footnote" rel="4" title="آنان که از علم برخوردار شدند گویند: امروز رسوایی و بدی از آن کافران است سوره نحل آیه ۲۷">*</span> و نیز می‌فرماید: <span class="aya" rel="30_56" data-words="1-23">و قال الذین أوتوا العلم و الإیمان لقد لبثتم فی کتاب الله إلی یوم البعث فهذا یوم البعث و لکنکم کنتم لا تعلمون</span><span class="footnote" rel="5" title="آنان که علم و ایمان‌شان دادند (به کفار) گویند شما در کتاب خدا تا روز رستخیز بسر برده‌اید، اینک امروز روز رستاخیز است ولی شما نمی‌دانستید سوره روم آیه ۵۶">*</span>. </p> <p>این آیات و همچنین آیات راجع به شفاعت و شهادت انسان قرائنی است که احتمال انسان بودن مؤذن مزبور را در ذهن تقویت می‌کند، در بحث روایتی آینده نیز روایاتی خواهد آمد که این معنا را تایید می‌کند. </p> <h3> <span class="title" rel="7_46 7_37 7_38 7_39 7_40 7_41 7_42 7_43 7_44 7_45 7_47 7_48 7_49 7_50 7_51 7_52 7_53">معنای <em>اعراف</em> و مراد از آن در آیه شریفه</span> </h3> <p> <span class="aya" rel="7_46" data-words="1-10">و بینهما حجاب و علی الأعراف رجال یعرفون کلا بسیماهم</span> <span class="phrase">معنای <em rel="fa_7_46_3-3" data-sentence="6:177">حجاب</em> روشن است، و آن ساتری است که بین دو چیز حائل شود، و  <em>اعراف</em> به معنای قسمت‌های بالای حجاب و تل‌های شنی و <em>عرف</em> به معنی یال اسب و تاج خروس و قسمت بالای هر چیزی است.</span> معلوم می‌شود که این کلمه به هر معنا که استعمال شود، معنای علو و بلندی در آن هست. و از اینکه حجاب را قبل از اعراف ذکر کرده و همچنین از اینکه فرموده: اهل اعراف مشرف بر جمیع مردم از بهشتیان و دوزخیانند، معلوم می‌شود که منظور از اعراف قسمت‌های بالای حجابی است که حائل بین دوزخ و بهشت است، بطوری که اعرافیان در آنجا، هم دوزخیان را می‌بینند و هم بهشتیان را. </p> <p> <em>سیما</em> به معنای علامت است، راغب در مفردات می‌گوید: <em>سیما</em> و <em>سیمیا</em> به معنای علامت است، هم چنان که شاعر گفته له سیمیاء لا تشق علی البصر<span class="footnote" rel="1" title="او را نشانه‌ای است که دیدنش سخت نیست">*</span> و در قرآن می‌فرماید: <span class="aya" rel="48_29" data-words="21-23">سیماهم فی وجوههم</span>. بنا بر این، معنای <em>سومته</em>  <em>اعلمته</em> و معنای  <em>مسومین</em>  <em>معلمین</em> است<span class="footnote" rel="2" title="مفردات راغب ماده &lt;em&gt;سام&lt;/em&gt; ">*</span>. </p> <p>دقت در این آیه و آیات بعدیش این معنا را بدست می‌دهد که حجاب مزبور بین دوزخیان و اهل بهشت قرار دارد، و مرجع ضمیری که در <em>بینهما</em> است همان اهل دوزخ و بهشت است. از آیه‌ <span class="aya" rel="57_13" data-words="1-29">یوم یقول المنافقون و المنافقات للذین آمنوا انظرونا نقتبس من نورکم قیل ارجعوا وراءکم فالتمسوا نورا فضرب بینهم بسور له باب باطنه فیه الرحمة و ظاهره من قبله العذاب</span><span class="footnote" rel="3" title="روزی که مردان و زنان منافق به کسانی که ایمان داشته‌اند می‌گویند نظری بما نمایید تا مقدار کمی از نورتان برگیریم، گفته می‌شود به پشت برگردید و نور بطلبید، سپس در میان‌شان دیواری زده می‌شود که دری دارد که درونش در آن رحمت و بیرونش از پیش او عذاب می‌باشد سوره حدید آیه ۱۳">*</span> هم که در باره محاوره و گفتگوی مؤمنین با منافقین است این معنا استفاده می‌شود، و این حجاب از این جهت حجاب خوانده شده که حائلی است بین دو طایفه اهل دوزخ و بهشت، نه از این جهت که مانند حجاب‌های دنیا پارچه‌ای باشد که از نخ بافته شده و در بین بهشت و جهنم آویزان شده باشد. </p> <p>بنا بر این معنای آیه این می‌شود که: در قسمت‌های بالای حجاب رجالی هستند که بر هر دو طرف مشرفند، چون در محل مرتفعی قرار دارند، مردانی هستند که اهل جهنم و بهشت را به قیافه و علامت‌هایشان می‌شناسند. </p> <p>       <code class="page" rel="8,153"/> و این سیاق بدون تردید این معنا را افاده می‌کند که رجال اعراف منحاز و متمایز از دو طایفه نامبرده هستند، و خلاصه اینکه نه از اهل بهشتند و نه از اهل دوزخ. حال یا از این جهت است که اصلا انسان نیستند، و یا از این جهت است که از حیث سؤال و جواب و سایر شؤون و خصوصیات قیامت از آن دو طایفه بیرونند. و در حقیقت اهل محشر سه طایفه هستند: دوزخیان، اهل بهشت و اهل اعراف، هم چنان که در دنیا هم به سه طایفه تقسیم می‌شدند: مؤمنین، کفار و مستضعفین، یعنی کسانی که از جهت ضعف عقل حجت بر ایشان تمام نیست مانند برخی از زنان و اطفال و پیران ناتوان و دیوانگان و سفهاء و امثال آنان. و یا از این جهت است که مقام و مرتبه آنان ما فوق مقام این دو طایفه است، پس در اصحاب اعراف سه احتمال هست: </p><h3> <span class="title" rel="7_46 7_37 7_38 7_39 7_40 7_41 7_42 7_43 7_44 7_45 7_47 7_48 7_49 7_50 7_51 7_52 7_53">رجال اعراف از طایفه جن یا ملک نیستند</span> </h3> <p> اما احتمال اول که انسان نباشند، و از یکی از دو طایفه جن و ملک بوده باشند، احتمالی است که نمی‌توان به آن اعتناء نمود، زیرا اطلاق لفظ <em>رجال</em> شامل ملک نمی‌شود، چون این دو طایفه متصف به رجولیت و انوثیت نمی‌گردند. اگر چه گاهی به شکل مردانی ظاهر شوند، و لیکن صرف تمثل به صورت انسان مصحح اطلاق نیست، علاوه بر اینکه دلیل معتبری هم بر این معنا نداریم. </p> <p>ناگفته نگذاریم که تعبیر به <em>رجال</em> آنهم بطور نکره و بدون الف و لام به حسب عرف لغت دلالت بر احترام و اعتنا به شان اشخاصی که مقصود از آن هستند دارد، چون عادتا کلمه <em>رجل</em> دلالت بر انسان قوی در اراده و تعقل دارد، هم چنان که در امثال آیات: <span class="aya" rel="24_37" data-words="1-10">رجال لا تلهیهم تجارة و لا بیع عن ذکر الله</span><span class="footnote" rel="1" title="مردانی که تجارت و بیع آنان را از یاد خدا غافل نمی‌سازد سوره نور آیه ۳۷">*</span> و <span class="aya" rel="9_108" data-words="16-20">فیه رجال یحبون أن یتطهروا</span><span class="footnote" rel="2" title="در آن مردانی هستند که دوست دارند خود را پاکیزه کنند سوره توبه آیه ۱۰۸">*</span> و <span class="aya" rel="33_23" data-words="3-8">رجال صدقوا ما عاهدوا الله علیه</span><span class="footnote" rel="3" title="مردانی که وفا کردند آن عهدی را که با خدای تعالی بستند سوره احزاب آیه ۲۳">*</span> و <span class="aya" rel="12_109" data-words="1-9">و ما أرسلنا من قبلک إلا رجالا نوحی إلیهم</span><span class="footnote" rel="4" title="و ما نفرستادیم پیش از تو مگر رجالی که به سوی‌شان وحی می‌فرستادیم سوره یوسف آیه ۱۰۹">*</span> و حتی در مثل آیه‌ <span class="aya" rel="38_62" data-words="3-11">ما لنا لا نری رجالا کنا نعدهم من الأشرار</span><span class="footnote" rel="5" title="چه شد ما را که نمی‌بینیم آن مردانی را که ما آنها را از اشرار می‌شمردیم سوره ص آیه ۶۲">*</span> و آیه‌ <span class="aya" rel="72_6" data-words="1-10">و أنه کان رجال من الإنس یعوذون برجال من الجن</span><span class="footnote" rel="6" title="و چنین بود که مردانی از آدمیان پناه می‌بردند به مردانی از جن سوره جن آیه ۶">*</span> این معنا بخوبی مشاهده می‌شود. پس منظور از <em>رجال</em> افرادی هستند که در انسانیت خود در سر حد کمال می‌باشند، و اگر در میان آنان افرادی از زنان فرض شود از باب تغلیب، لفظ رجال در مورد مجموع ایشان به کار می‌رود. </p> <p>             <code class="page" rel="8,154"/> اما مستضعفین، چون مزیت قابل اعتنایی ندارند، و غالبا از جنس زنان و یا اطفال و یا مردان دیوانه و خرف هستند، لذا نمی‌توانیم مراد از <span class="aya" rel="7_46" data-words="7-8">رجال یعرفون</span> را چنین کسانی بدانیم زیرا اگر مراد چنین کسانی بود نمی‌فرمود: <span class="aya" rel="7_46" data-words="7-8">رجال یعرفون</span> بلکه می‌فرمود: <em>قوم یعرفون</em> یا  <em>طائفة یعرفون</em> و یا <em>اناس یعرفون</em> و یا تعبیرات دیگری که از قرآن کریم معهود است، مانند: <span class="aya" rel="7_164" data-words="6-12">لم تعظون قوما الله مهلکهم أو معذبهم</span><span class="footnote" rel="1" title="چه پند می‌دهید قومی را که خداوند هلاک و یا معذب‌شان خواهد نمود؟ سوره اعراف آیه ۱۶۴">*</span> و <span class="aya" rel="7_82" data-words="12-14">إنهم أناس یتطهرون</span><span class="footnote" rel="2" title="و آنان مردمی هستند که در صدد پاک کردن خود هستند سوره اعراف آیه ۸۲">*</span> و <span class="aya" rel="61_14" data-words="23-30">فآمنت طائفة من بنی إسرائیل و کفرت طائفة</span><span class="footnote" rel="3" title="پس ایمان آورد طایفه‌ای از بنی اسرائیل و کفر ورزید طایفه‌ای دیگر سوره صف آیه ۱۴">*</span>. </p> <p>علاوه بر اینکه اوصافی که خدای تعالی در آیات بعد برای رجال مزبور ذکر می‌کند و تذکراتی که به آنان می‌دهد اموری است که جز به اهل منزلت و مقربین درگاه خدا نمی‌تواند قائم باشد تا چه رسد به اینکه مردم متوسط و مستضعفین را هم شامل شود. </p> <h3> <span class="title" rel="7_48 7_49 7_37 7_38 7_39 7_40 7_41 7_42 7_43 7_44 7_45 7_46 7_47 7_50 7_51 7_52 7_53">مراد از رجال اعراف، مستضعفین نیستند</span> </h3> <p> خلاصه کلام اینکه از چند جهت نمی‌توان گفت مراد از رجال اعراف مردم مستضعفند: یکی اینکه این رجال در محلی قرار دارند به نام اعراف، و در مقامی هستند که از خصوصیاتی که در سیمای فرد فرد اهل محشر است به جمیع امتیازات نفسانی و تفاصیل اعمال آنان پی می‌برند و حتی اهل دوزخ و بهشت را پس از رفتن به دوزخ و بهشت نیز می‌بینند، و این مقام بدون شک مقام و منزلت رفیعی است مخصوص آنان، نه دوزخیان دارای چنان خصوصیتی هستند و نه اهل بهشت، به شهادت اینکه قرآن کریم از زبان اهل دوزخ می‌فرماید: <span class="aya" rel="38_62" data-words="3-11">ما لنا لا نری رجالا کنا نعدهم من الأشرار</span><span class="footnote" rel="4" title="این چیست که نمی‌بینیم مردانی را که در دنیا از اشرارشان می‌پنداشتیم سوره ص آیه ۶۲">*</span> و نیز می‌فرماید: <span class="aya" rel="41_29" data-words="5-18">ربنا أرنا الذین أضلانا من الجن و الإنس نجعلهما تحت أقدامنا لیکونا من الأسفلین</span><span class="footnote" rel="5" title="پروردگارا آن کسانی را از جن و انس که در دنیا به گمراهی ما پرداختند نشانمان ده آنان را زیر پای خود لگد کنیم تا حقیر و خوار شوند سوره حم سجده آیه ۲۹">*</span> و نیز می‌فرماید: <span class="aya" rel="80_37" data-words="1-6">لکل امرئ منهم یومئذ شأن یغنیه</span><span class="footnote" rel="6" title="در آن روز هر کسی را آن قدر کار و گرفتاری است که دیگر نمی‌تواند به کار دیگران توجهی داشته باشد سوره عبس آیه ۲۷">*</span>. </p> <p>معنای <em>سیما</em> این نیست که در قیامت اهل بهشت را به علامتی و اهل دوزخ را به             <code class="page" rel="8,155"/> علامتی دیگر از قبیل رو سفیدی و رو سیاهی نشان کرده باشند تا هر کس بتواند از آن علامت پی به بهشتی بودن و یا دوزخی بودن اشخاص ببرد، چون از آیه‌ <span class="aya" rel="7_48-49" data-words="1-24">و نادی أصحاب الأعراف رجالا یعرفونهم بسیماهم قالوا ما أغنی عنکم جمعکم و ما کنتم تستکبرون، أ هؤلاء الذین أقسمتم لا ینالهم الله برحمة</span> استفاده می‌شود که اصحاب اعراف نه تنها از سیمای اشخاص کفر و ایمان و بهشتی بودن و دوزخی بودن آنان را درک می‌کنند بلکه از قیافه‌ها به جمیع خصوصیات احوال و اعمال آنان پی می‌برند، حتی از دیدن سیمای شخص می‌فهمند که این شخص از آنهایی است که در دنیا همش همگی صرف جمع‌آوری مال دنیا می‌شده، و ناگفته پیدا است که مردم مستضعف هرگز دارای چنین قدرتی نیستند. </p> <p>دوم اینکه رجال اعراف هم با دوزخیان محاوره دارند و هم با بهشتیان، محاوره آنان با اهل دوزخ به این است که آنان را که همان پیشوایان کفر و ضلالت و طغیانند به احوال و اقوال‌شان بی‌پروا شماتت و سرزنش می‌کنند. و محاوره آنان با اهل بهشت به این است که آنان را با تحیت‌های بهشتی درود می‌گویند، با این حال و با اینکه به مقتضای آیه‌ <span class="aya" rel="78_38" data-words="7-16">لا یتکلمون إلا من أذن له الرحمن و قال صوابا</span><span class="footnote" rel="1" title="کسی سخنی نگوید مگر آن کس که خدای رحمان اجازه‌اش دهد و صواب بگوید سوره نبا آیه ۳۸">*</span> می‌دانیم که در روز قیامت هر کسی مجاز به حرف زدن نیست، و تنها بندگان حق‌گوی خدا حق تکلم را دارند، چگونه می‌توان گفت مراد از رجال اعراف مردم مستضعفند؟ سوم اینکه از سیاق آیه بعد استفاده می‌شود که اصحاب اعراف آن قدر مقامشان بلند است که سلام‌شان به اهل بهشت باعث ایمنی آنان می‌شود، و به فرمان آنها وارد بهشت می‌شوند، چنین مقامی چطور ممکن است برای مستضعفین دست دهد؟ چهارم اینکه آیات کریمه‌ای که جای این رجال و مقام و منزلت‌شان و محاوره آنها با اصحاب جنت و اصحاب جهنم را بیان می‌کند هیچگونه قلق و اضطرابی در باره ایشان نشان نمی‌دهد و ایشان را اصلا داخل در محضرین (احضار شدگان) و در هول و فزعی که دارند نمی‌داند، بلکه می‌فرماید: <span class="aya" rel="37_127-128" data-words="2-7">فإنهم لمحضرون، إلا عباد الله المخلصین</span><span class="footnote" rel="2" title="سوره صافات آیه ۱۲۸">*</span> و بندگان مخلص خود را از حکم کلی احضار و هر گرفتاری و هول دیگری استثنا می‌کند و از اینکه در جمله<code class="aya" rel="7_47"/> <span class="aya" rel="7_47" data-words="1-14">و إذا صرفت أبصارهم تلقاء أصحاب النار قالوا ربنا لا تجعلنا مع القوم الظالمین</span> دعایشان را     <code class="page" rel="8,156"/> نقل نموده و آن را رد نفرموده، استفاده می‌شود که رجال اعراف در هر حرفی که بخواهند بزنند مجاز هستندو دعایشان هم مستجاب است، چون اگر اینطور نبود قطعا دعایشان را رد می‌کرد هم چنان که هر جا دعای اهل جمع و خواسته‌های اهل دوزخ را حکایت می‌کند، بلافاصله آن را جواب داده و رد می‌نماید. </p> <h3> <span class="title" rel="7_37 7_38 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">اصحاب اعراف از جنس بشر هستند و خصوصیاتی که برای آنان ذکر شده با جمله: <span class="aya" rel="82_19" data-words="7-10">و الأمر یومئذ لله</span> منافات ندارد</span> </h3> <p> از دقت در این آیات این خصوصیات استفاده می‌شود که: اولا رجال اعراف از جنس ملائکه نیستند و ثانیا جمعی از بندگان مخلصند که مقام و منزلتشان از سایر اهل جمع بالاتر است، مردمی هستند که هر دو طایفه بهشتی و دوزخی را می‌شناسند، و در تکلم به حق مجازند می‌توانند شهادت دهند، و شفاعت کنند، امر کنند و حکم نمایند. و اما اینکه این رجال از جنس بشر هستند یا از جنس جن و یا مختلط از این دو جنس، الفاظ این آیات از آن ساکت است، و از خود آیات نمی‌توان این معنا را استفاده کرد. جز اینکه در هیچ جای از قرآن کلامی هم که دلالت کند بر تصدی جن نسبت به شانی از شؤون بشر و وساطتش در کار آخرتی او از قبیل شهادت و شفاعت، دیده نمی‌شود، پس وقتی از جنس ملائکه و جن نبوده باشند، قهرا از جنس بشر خواهند بود. خواهید گفت: اثبات اینگونه خصوصیات برای بشر با امثال آیه‌ <span class="aya" rel="82_19" data-words="1-10">یوم لا تملک نفس لنفس شیئا و الأمر یومئذ لله</span><span class="footnote" rel="1" title="روزی که هیچ کس نمی‌تواند برای دیگری قدمی بردارد، چون در آن روز همه امور به دست خدا است سوره انفطار آیه ۱۹">*</span> منافات دارد. جواب این است که این گونه آیات به آیات دیگری تفسیر شده که دلالت دارند بر اینکه مقصود از آنها بیان این جهت است که در روز قیامت احاطه ملک خدای تعالی بر جمیع موجودات برای مردم ظاهر می‌شود و در آن روز مردم به احاطه و اطلاق ملک خدا اعتراف می‌کنند، نه اینکه تنها این مالکیت در روز قیامت برای خدا پیدا می‌شود، زیرا خداوند پیوسته مالک علی الاطلاق است و کسی هیچگاه به نفع کسی مالک چیزی نیست، نه اینکه در آخرت چنین باشد. ملائکه در آن روز در وساطت خود و شهداء بر شهادت خویش و شفعاء دارای شفاعت خویشتن می‌باشند و قرآن کریم به این معنا تصریح دارد، چنان که فرموده: <span class="aya" rel="21_103" data-words="5-12">و تتلقاهم الملائکة هذا یومکم الذی کنتم توعدون</span><span class="footnote" rel="2" title="و فرشتگان به استقبالشان شتافته، می‌گویند: این همان روزی است که به شما وعده می‌دادند سوره انبیاء آیه ۱۰۳">*</span> و نیز فرموده: <span class="aya" rel="40_51" data-words="11-13">یوم یقوم الأشهاد</span><span class="footnote" rel="3" title="روزی که گواهان برمی‌خیزند سوره مؤمن آیه ۵۱">*</span> و نیز فرموده: <span class="aya" rel="43_86" data-words="1-15">و لا یملک الذین یدعون من دونه الشفاعة إلا من شهد بالحق و هم یعلمون</span>       <code class="page" rel="8,157"/><span class="footnote" rel="1" title="کسانی که کفار آنان را به سوای خدا، به خدایی می‌خوانند، مالک شفاعت نیستند، تنها در قیامت کسی می‌تواند شفاعت کند که به حق شهادت داده باشد و به آن عارف هم باشد سوره زخرف آیه ۸۶">*</span>. </p> <p>پس در عین اینکه ملکیت و حکم برای خدا است، دیگران هم به اذن او دارای حکم هستند-مانند دنیا-با این تفاوت که در دنیا حکم خداوند برای همه افراد ثابت و ظاهر و خلاصه مورد قبول نبود، و در آخرت بطور عیان ظاهر گشته دیگر کسی در باره آن دچار شک و یا خطا نخواهد شد. </p> <p>این است آن معنایی که ما از آیات کریمه قرآن در باره اصحاب اعراف می‌فهمیم، البته دیگران در این باره حرف‌های دیگری زده‌اند که بعضی از آن حرفها خالی از بیهوده‌گویی نیست، و اینک ما به طور فهرست به آن اقوال اشاره نموده، می‌گذریم: </p><h3> <span class="title" rel="7_37 7_38 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">اشاره به اقوال متعددی که در باره معنای اعراف و مراد از اصحاب اعراف گفته شده است</span> </h3> <p> 1-اعراف چیزی است که بر هر دو طایفه مشرف است. </p> <p>2-دیواری است که مانند خروس دارای تاج است. </p> <p>3-تلی است بین بهشت و جهنم که عده‌ای از گنهکاران بر آن تل می‌نشینند. </p> <p>4-این همان دیوار بین مؤمنین و منافقین است که آیه‌ <span class="aya" rel="57_13" data-words="17-21">فضرب بینهم بسور له باب</span> اشاره به آن دارد. </p> <p>5-اعراف به معنی تعرف و آشنایی است، یعنی در قیامت رجالی آگهی از حال مردم دارند. </p> <p>6-اعراف همان صراط معروف است. </p> <p>اینها حرفهایی است که در باره معنای اعراف زده‌اند، در باره رجالی هم که بر اعراف قرار دارند اختلافاتی است که شاید به دوازده قول بالغ شود: 1-اینکه آنها اشراف و بزرگانی هستند که از بین خلائق به کرامت خداوندی مخصوص و ممتاز شده‌اند. </p> <p>2-قومی هستند که حسنات و سیئاتشان برابر است، نه حسناتشان بر سیئاتشان ترجیح دارد تا داخل بهشت شوند، و نه سیئاتشان بر حسناتشان فزونی گرفته تا به دوزخ در آیند، ناچار خداوند تا مدتی بر اعراف که درجه‌ای است بین بهشت و دوزخ بازداشتشان نموده، سپس به رحمت خود، آنها را داخل بهشت می‌نماید. </p> <p>3-اهل فترتند. </p> <p>   <code class="page" rel="8,158"/> 4-مؤمنین از طایفه جن هستند. </p> <p>5-کودکانی هستند از کفار که قبل از رسیدن به حد تکلیف از دنیا رفته‌اند. </p> <p>6-زنا زادگانند. </p> <p>7-کسانی هستند که در دنیا به خوبی خود می‌بالیدند. </p> <p>8-ملائکه‌ای هستند که بر بالای اعراف ناظر اشخاصند و هر کسی را از سیما و قیافه‌اش می‌شناسند. و اگر کسی از صاحبان این قول بپرسد با اینکه ملائکه متصف به رجولیت و انوثیت نمی‌شوند، چطور آیه از آنها تعبیر به <em>رجال</em> کرده؟ در جواب می‌گویند درست است که ملائکه مرد و زن ندارند و لیکن به شکل مرد در می‌آیند. </p> <p>9-انبیاء (ع) اند که هم به خاطر احترامی که دارند و هم برای اینکه گواهان بر خلایقند از مردم جدا شده، و بر اعراف قرار می‌گیرند. </p> <p>10-مردمان عادل از هر امتی هستند که برای شهادت دادن بر افراد امت خود بدانجا می‌روند. </p> <p>11-صلحا و فقها و علما هستند. </p> <h3> <span class="title" rel="7_37 7_38 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">روایتی که آلوسی در باره مراد از رجال اعراف نقل کرده و صاحب المنار آن را بی اعتبار دانسته است</span> </h3> <p> 12-رجال اعراف عبارتند از: عباس، حمزه، علی (ع) و جعفر طیار که در نقطه‌ای از صراط می‌ایستند تا دوستان خود را به سفیدی روی و دشمنان خود را به سیاهی روی بشناسند، این قول را آلوسی در روح المعانی‌از ضحاک از ابن عباس نقل کرده است<span class="footnote" rel="1" title="تفسیر روح المعانی ج ۸ ص ۱۲۴ ط بیروت">*</span>. </p> <p>در المنار می‌گوید: من این قول را در کتب تفسیر نیافتم، و ظاهرا آلوسی آن را از تفاسیر شیعه نقل کرده. و این قول صحیح نیست، زیرا رجال اعراف اهل بهشت و دوزخ را به قیافه‌هایشان می‌شناسند و دیگر حاجتی نیست در اینکه این بزرگواران سر راه صراط بایستند تا منافقین و ناصبیان را که همان دشمنان علی (ع) و هواخواهان بنی امیه‌اند از دیگران بشناسند؟ علاوه بر اینکه از سیاق آیه و نظم کلام خداوند خیلی دور است که مرادش از اعراف، صراط بوده باشد<span class="footnote" rel="2" title="تفسیر المنار ج ۸ ص ۴۳۳ ط بیروت">*</span>. </p> <p>مؤلف: اینکه صاحب المنار گفته است که روایت مذکور از کتب شیعه نقل شده صحیح نیست، زیرا هیچ یک از تفاسیر شیعه این روایت را به طریقی که شیعه به ضحاک دارد از ضحاک نقل نکرده، بلکه اگر هم متعرض نقل آن شده از یکی از تفاسیر عامه نقل کرده     <code class="page" rel="8,159"/> است، مثلا مجمع البیان روایت را از تفسیر ثعلبی و او به سند خود از ضحاک از ابن عباس نقل کرده است<span class="footnote" rel="1" title="تفسیر مجمع البیان ج ۴ ص ۴۲۳ ط تهران">*</span>، و ما به زودی روایاتی را که شیعه در باره رجال اعراف دارد در بحث روایتی آینده ایراد خواهیم نمود-ان شاء اللَّه تعالی-. </p> <h3> <span class="title" rel="7_46 7_47 7_48 7_49 7_37 7_38 7_39 7_40 7_41 7_42 7_43 7_44 7_45 7_50 7_51 7_52 7_53">سخن ما با صاحب المنار که با مقایسه مسائل قیامت با نظام جاری در دنیا روایت مذکور را مردود دانسته است</span> </h3> <p> در اینجا ما را با صاحب المنار گفتاری است، و آن این نیست که چرا روایت مذکور را طرح کرده و قابل قبول ندانسته، چون روایت مزبور قابل اعتماد نیست، بلکه گفتار ما با او در آن علتی است که برای طرح روایت ذکر کرده، چه از آن بر می‌آید که گویا وی در ابحاث راجع به معاد، نظامی را که آیات و احادیث برای روز قیامت بیان می‌کند با نظام جاری در دنیا مقایسه نموده و آن را از نوع همین نظام پنداشته، و در نتیجه هر جای آن با نظام دنیا وفق داشته قبول نموده، و هر کجایش وفق نداشته طرح کرده، و این جمود در فهم، و گزاف گویی عجیبی است-دقت بفرمایید-. </p> <p>چون اگر صحیح باشد بگوییم با بودن اهل اعراف و تشخیص افراد نیک و بد از هم دیگر چه حاجت به اینکه آن بزرگواران در صراط بنشینند و آن گاه نتیجه بگیریم که پس این روایت باطل است، چرا صحیح نباشد بگوییم: با بودن اهل صراط و تشخیص‌شان افراد نیک و بد را از یکدیگر، دیگر چه حاجت به اهل اعراف؟ و نیز چرا صحیح نباشد بگوییم حالا که اهل اعراف نیک و بد را از هم جدا می‌کنند دیگر چه حاجت به سؤال و حساب و باز کردن نامه‌های اعمال و نصب میزان‌ها و حضور اعمال و اقامه شهود و به زبان در آوردن اعضای بدن؟ و یا بگوییم این همه راههای گوناگون برای سنجیدن اعمال برای چه؟ یکی از این راهها کافی بود. و یا بگوییم با بودن علم خدا به هیچ یک از این راهها حاجت نبود همانطوری که گفتیم. </p> <p>گویا صاحب المنار صحنه قیامت را به یکی از صحنه‌های دنیا مقایسه کرده و با خود گفته است چطور ممکن است اعراف و دیوار بلندی که کشیده شده با صراط، متحد باشد؟ و یک نفر در عین اینکه در بالای دیوار اعراف است بر سر راه صراط هم ایستاده باشد؟ لذا از در تعجب گفته است: اعراف کجا و صراط کجا؟ و حال آنکه جزئیات امور آخرت هیچ ربطی به امور دنیا نداشته و قابل قیاس با آن نیست، و اگر قابل قیاس هم باشد تازه باز اشکال وی بر روایت وارد نیست، زیرا ممکن است صراط و اعراف را طوری معنا کنیم که با هم متحد شده و در نتیجه روایت مورد بحث از کار نیفتد، و آن معنا این است که‌بگوییم صراط به همان معنای معروف است و اعراف حجابی است که بر بالای صراط و پل مزبور زده شده، و عباس و حمزه و   <code class="page" rel="8,160"/> علی (ع) و جعفر در آن حجاب قرار می‌گیرند، علاوه بر اینکه صاحب المنار فراموش کرده که اصلا یکی از اقوال در مساله اعراف این است که اعراف همان صراط است، و این قول را طبری<span class="footnote" rel="1" title="تفسیر طبری ج ۸ ص ۱۰۰">*</span> در تفسیر خود از ابن مسعود، و سیوطی در الدر المنثور از ابن ابی حاتم از ابن جریح نقل کرده‌اند<span class="footnote" rel="2" title="الدر المنثور ج ۳ ص ۷۶ ط بیروت">*</span>. </p> <p>و اما اینکه گفت: علاوه بر اینکه از سیاق آیه و نظم کلام خداوند بسیار دور است که بگوییم مرادش از اعراف، صراط است فسادش از حرفهای قبلی او روشن‌تر است، برای اینکه این قبیل آیات از جزئیات معاد تنها کلیات و صفات عامی را بیان می‌کند که معانیش معلوم ولی حقایقش مبهم و مجهول است، بنا بر این ممکن است پاره‌ای از جزئیات با صفاتی که در پاره‌ای اشخاص هست منطبق بوده و مراد از آن جزئیات و صفات آن اشخاص بوده باشد، هم چنان که ممکن است پاره‌ای از بیانات با بیان دیگری منطبق شود، مثلا مقصود از اعراف، همان صراط باشد، هم چنان که مقصود از میزان، عدل است. </p> <p>این بود آن دوازده قولی که در معنای اعراف بود، و ممکن است دو قول دیگر زیر را نیز به آن اضافه کرد: یکی اینکه بگوییم مقصود از رجال اعراف، مستضعفینی هستند که از جهت ضعف عقل، حجت بر آنها تمام نشده و مکلف به تکلیف نشدند، مانند مردان و زنان ضعیف و اطفال غیر بالغ، البته ممکن هم هست این قول را با دومین قول از دوازده قول متقدم یکی گرفته بگوییم این دسته از مردم هم حسنات و سیئاتشان برابر است چون اصلا حسنه و سیئه‌ای ندارند، و حجت بر آنان تمام نشده و مکلف به تکالیف شرع نبوده‌اند. </p> <p>دوم اینکه مراد از رجال اعراف کسانی هستند که بدون اذن پدر به جهاد رفته و در جهاد شهید شده‌اند، از جهت خروج بدون اذن پدر اهل آتش، و از جهت کشته شدن در راه خدا اهل بهشت هستند، و بر طبق این قول روایتی هم هست، البته این قول را نیز ممکن است به همان قول دوم ارجاع داد. هم چنان که تعدادی از اقوال دوازده‌گانه را می‌توان در عده دیگر آن گنجانید، مثلا می‌توان قول پنجم را که مقصود از رجال اعراف را اولاد کفار می‌دانست و همچنین قول سوم را که می‌گفت مراد اهل فترتند به قول دوم ارجاع داد، چون اهل فترت و اولاد کفار ترجیحی در حسنات و یا سیئاتشان نیست. و همچنین می‌توان قول ششم را که می‌گفت منظور، اولاد زنا هستند از آن جهت که نه مؤمن و نه کافر شمرده می‌شوند، و نیز قول     <code class="page" rel="8,161"/> نهم، دهم، و یازدهم ودوازدهم را به قول اول برگردانید. </p> <p>بنا بر این، اصول اقوالی که در مساله رجال اعراف هست، سه قول خواهد بود: اول اینکه مراد از رجال اعراف صاحبان مقام و منزلت است، چیزی که هست بعضی گفته‌اند دارندگان این مقام و منزلت، انبیا (ع) هستند، و بعضی گفته‌اند گواهان بر اعمالند، و بعضی گفته‌اند علماء و فقهایند، و بعضی گفته‌اند اشخاص دیگری هستند. </p> <p>دوم اینکه آنها کسانی هستند که نه حسناتشان بر سیئاتشان ترجیح دارد و نه سیئاتشان بر حسناتشان. </p> <p>سوم اینکه آنها ملائکه هستند. </p> <p>اغلب مفسرین قول دوم را اختیار کرده و عمده چیزی که به آن استناد کرده‌اند روایاتی است که آنها را به زودی در بحث روایتی آینده، ایراد خواهیم کرد. </p> <p>و اگر به خاطر داشته باشید گفتیم سیاق آیات اعراف با قول اول سازگار است، حتی بعضی از مفسرین از قبیل آلوسی با اینکه به قول دوم تمایل داشته مع ذلک از نظر سیاق چاره‌ای ندیده جز اینکه اعتراف کند به اینکه این قول با سیاق آیات نمی‌سازد. <span class="aya" rel="7_46" data-words="11-22">و نادوا أصحاب الجنة أن سلام علیکم لم یدخلوها و هم یطمعون</span> از سیاق آیات استفاده می‌شود که این منادیان همان رجال اعراف هستند، و جمله <span class="aya" rel="7_46" data-words="18-22">لم یدخلوها و هم یطمعون</span> دو جمله است که هر دو حال برای اصحاب جنت می‌باشند، یکی جمله‌ <span class="aya" rel="7_46" data-words="18-19">لم یدخلوها</span> و دیگری جمله‌ <span class="aya" rel="7_46" data-words="20-22">و هم یطمعون</span>، و معنایش این است که: اصحاب جنت در حالی که هنوز به بهشت داخل نشده‌اند و اشتیاق دارند هر چه زودتر برسند، ندا می‌شوند. و ممکن هم هست بگوییم-هم چنان که زمخشری هم در کشاف گفته-که این دو جمله، حال از ضمیر جمع در <span class="aya" rel="7_46" data-words="18-19">لم یدخلوها</span> است و همان فعل عامل در حال است و معنایش این است که: اصحاب جنت به این مطلب ندا شدند در حالی که در بهشت بودند و لیکن دخولشان در بهشت در حال یاس و نومیدی بوده، برای اینکه از مشاهده موقف هولناک قیامت و مساله دقت حساب دیگر امیدی برایشان نمانده بود<span class="footnote" rel="1" title="تفسیر کشاف ج ۲ ص ۱۰۷ ط بیروت">*</span>. </p> <p>و لیکن جمله‌ <span class="aya" rel="7_49" data-words="1-3">أ هؤلاء الذین...</span> احتمال اول را تایید می‌کند، و از آن استفاده می‌شود که سلام رجال اعراف به اهل بهشت قبل از ورود ایشان به بهشت است. و اما احتمال اینکه دو جمله مزبور حال باشند از ضمیر جمع در <em>نادوا</em> احتمال ضعیفی است، برای اینکه   <code class="page" rel="8,162"/> باعث می‌شود جمله از افاده معنا ساقط گردد، و برگشت معنا به این شود که: رجال اعراف که نه اهل بهشتند و نه اهل دوزخ و مکانشان در حجاب و حائل بین بهشت و دوزخ است، اهل بهشت را ندا کردند در حالی که خود داخل بهشت نشدند، و خیلی میل دارند داخل شوند  علاوه بر این، کسی که چنین احتمالی را می‌دهد لا بد باید جمله‌ <span class="aya" rel="7_46" data-words="18-22">لم یدخلوها و هم یطمعون</span> را استینافیه بگیرد، و بگوید: این جمله ابتدای مطلب است و خبر می‌دهد از حال رجال اعراف. و یا جمله وصفیه است که بیان می‌کند اوصاف آنان را، و تقدیر کلام این است که: بر اعراف رجالی هستند که داخل بهشت نشده و آرزوی آن را دارند. </p> <p>و این بسیار بعید است که جمله مزبور استینافیه باشد، چون اگر استینافیه بود قاعدتا می‌بایستی برای رفع اشتباه فاعل را اظهار می‌کرد، نه آنکه با ضمیر به آن اشاره کند، هم چنان که در <span class="aya" rel="7_48" data-words="1-5">و نادی أصحاب الأعراف رجالا</span> که جمله‌ای است استینافیه، فاعل که همان اصحاب است اظهار شده است. </p> <p>وصفیه بودن آن نیز بعید است، زیرا جمله‌ <span class="aya" rel="7_46" data-words="11-17">و نادوا أصحاب الجنة أن سلام علیکم</span> بدون هیچ ضرورتی بین وصف و موصوف فاصله شده است، و این جائز نیست. و همین احتمال یعنی احتمال برگشتن معنای‌ <span class="aya" rel="7_46-47" data-words="18-26">لم یدخلوها و هم یطمعون، و إذا صرفت أبصارهم</span> به اینکه بگوییم: رجال اعراف وقتی چشم‌شان به اهل بهشت می‌افتد آرزوی بهشت می‌کنند، و وقتی چشم‌شان به دوزخیان می‌افتد، از رفتن به دوزخ به خدا پناه می‌برند باعث شده عده‌ای اصحاب اعراف را رجالی بدانند که حسنات و سیئاتشان برابر است، و لیکن ما به هیچ وجه این احتمال را قبول نمی‌کنیم، نظر ما این است که جمله‌ <span class="aya" rel="7_46" data-words="18-19">لم یدخلوها</span> حال از اصحاب جنت است، نه وصف اصحاب اعراف، و اما جمله‌ <span class="aya" rel="7_47" data-words="1-9">و إذا صرفت أبصارهم تلقاء أصحاب النار قالوا ربنا</span>. در باره حال بودن آن برای اصحاب اعراف نیز کلامی است که به زودی خواهد آمد. </p> <p> <span class="aya" rel="7_47" data-words="1-14">و إذا صرفت أبصارهم تلقاء أصحاب النار قالوا ربنا لا تجعلنا مع القوم الظالمین</span>  <span class="phrase"><em>تلقاء</em> بر وزن تبیان و در اصل مصدر از <em>لقی یلقی</em> است، و لیکن در اینجا در معنای جهت لقاء استعمال شده، ضمیر جمعی که در <em rel="fa_7_47_4-4" data-sentence="131:44">ابصارهم</em> و در <em>قالوا</em> است به رجال بر می‌گردد.</span> و اگر از نگاه کردن به اصحاب نار به جمله‌ <span class="aya" rel="7_47" data-words="3-4">صرفت أبصارهم</span> تعبیر فرموده، گویا برای این بوده که انسان به اختیار خود میل ندارد به چیزی که نگاه به آن باعث ناراحتی است نگاه کند، آنهم در مثل آتش دوزخی که تلخ‌ترین و دشوارترین عذابها است، و لیکن<code class="page" rel="8,163"/> معمولا در چنین مناظری از جهت اضطراب نفس و سراسیمگی که در دل آدمی پیدا می‌شود، گاهی بدون اختیار گوشه چشمی به سوی آن منظره باز می‌کند، و در این باز کردن چشم، آن قدر بی‌اختیار و بی‌میل است که گویی شخص دیگری چشم او را باز کرده، از این جهت است که می‌فرماید: و زمانی که گردانیده می‌شود چشمهایشان به طرف دوزخ <em>و نفرموده</em> و اذا نظروا و وقتی که نگاه کنند به آنان . </p> <p>بنا بر این، معنای آیه چنین می‌شود: و زمانی که اصحاب اعراف به ناگاه چشمشان به اصحاب آتش می‌افتد به خدا پناه می‌برند از اینکه با آنان محشور شده در آتش شوند، و می‌گویند: <span class="aya" rel="7_47" data-words="9-14">ربنا لا تجعلنا مع القوم الظالمین</span>. </p> <p>البته این را هم باید بگوییم که این گونه دعا کردنشان دلیل بر این نیست که از منزلت و مقامشان ساقط شده از همین جهت می‌ترسند مبادا به آتش روانه شوند، برای اینکه از اینگونه دعاها پیغمبران اولوا العزم و انبیا و بندگان صالح خدا و ملائکه مقربین نیز می‌کردند و این دلالت بلکه کوچکترین اشعار هم ندارد بر اینکه صاحب این دعا از مقام رفیعش ساقط گشته و فعلا دچار حیرت شده است. </p> <p><span class="phrase">این در وقتی است که ضمیر جمع در <em rel="fa_7_47_4-4" data-sentence="31:476">ابصارهم</em> و در <em>قالوا</em> را به رجال برگردانیم، و این صحیح نیست، برای اینکه کلام در این چهار آیه در باره اوصاف اصحاب اعراف جریان دارد، و لازمه این وحدت سیاق این است که بفرماید: و نادوا-یعنی اصحاب اعراف-رجالا یعرفونهم... نه اینکه بدون هیچ ضرورتی و بدون اینکه بخواهد نکته‌ای را بفهماند از این بیان عدول نموده و پس از اینکه همه جا با ضمیر اشاره به اصحاب اعراف می‌شد ناگهان به اسم ظاهرشان تصریح نموده، بفرماید: <span class="aya" rel="7_48" data-words="1-4">و نادی أصحاب الأعراف</span>.</span> </p> <p><span class="phrase">پس معلوم می‌شود که ضمیر جمع در <em rel="fa_7_47_4-4" data-sentence="31:158">ابصارهم</em> و در <em>قالوا</em> به اصحاب جنت بر می‌گردد و جمله مورد بحث از دعای آنان حکایت می‌کند، نه اصحاب اعراف، هم چنان که جمله قبلی طمع و امیدواری آنان را می‌رسانید.</span> </p> <p><code class="aya" rel="7_48"/> <span class="aya" rel="7_48" data-words="1-7">و نادی أصحاب الأعراف رجالا یعرفونهم بسیماهم...</span> اینکه رجال را توصیف کرد به اینکه اصحاب اعراف آنها را به سیمایشان می‌شناسند دلالت دارد بر اینکه سیمای اصحاب دوزخ نه تنها اعرافیان را به دوزخی بودن آنان واقف می‌کند، بلکه به خصوصیات دیگری هم که دارند راهنمایی می‌نماید. </p> <p>جمله‌ <span class="aya" rel="7_48" data-words="8-16">قالوا ما أغنی عنکم جمعکم و ما کنتم تستکبرون</span> دوزخیان را شماتت می‌کند به اینکه شما در دنیا از قبول حق استکبار می‌کردید، و از جهت شیفتگی و مغرور<code class="page" rel="8,164"/> بودن به دنیا، حق را ذلیل و خوار می‌پنداشتید. </p> <p><code class="aya" rel="7_49"/> <span class="aya" rel="7_49" data-words="1-8">أ هؤلاء الذین أقسمتم لا ینالهم الله برحمة...</span> اسم اشاره <em>هؤلاء</em> اشاره است به اصحاب جنت، و استفهامی که در این جمله است، استفهام تقریر، و معنایش این است که اینها همان کسانی هستند که شما در باره‌شان به طور جزم می‌گفتید از این راهی که برای عبودیت اتخاذ کرده‌اند خیری نمی‌بینند و خیر دیدن همان رسیدن به رحمت خدا است. </p> <p>در این جمله وقوع رحمت که لفظی است نکره در سیاق نفی، استغراق و عمومیت را می‌رساند، و معلوم می‌شود که از مؤمنین به طور کلی خیر و رحمت را نفی می‌کرده‌اند. </p> <p>جمله‌ <span class="aya" rel="7_49" data-words="9-17">ادخلوا الجنة لا خوف علیکم و لا أنتم تحزنون</span> -امری است از طرف اصحاب اعراف به مؤمنین که پس از تقریر حال آنها به استفهام، امر می‌کنند ایشان را تا داخل جنت شوند، و اینکه بعضی گفته‌اند: در این جمله تقدیری هست، و آن این است که: کسی از جانب پروردگار به آنها گفت داخل بهشت شوید، نه بیمی بر شما است و نه اندوهگین می‌شوید شما نسبت به حال و آینده‌تان هیچ بیمی نخواهید داشت، و آن گاه اضافه کرده‌اند که حذف قول در قرآن کریم و در کلام عرب در مواردی که قرینه حکایت از آن کند، بسیار است ، صحیح نیست، زیرا نه سیاق مساعد با آن است، و نه قرینه‌ای هست که دلالت بر آن محذوف کند، و اگر در جایی تقدیر گرفتن قول جایز باشد چون معنای آن از تبادر کلام فهمیده می‌شود، دلیل بر این نیست که هر جا که ما بخواهیم اگر چه قرینه‌ای هم نباشد بتوانیم چنین تقدیری را مرتکب شویم. </p> <h3>اعراف در قرآن به چه معنا است؟ </h3> <p> در قرآن کریم در غیر این چهار آیه‌ای که در سوره اعراف است لفظ اعراف در جای دیگر نیامده است، و ما از بحثی که در این آیات کردیم این نتیجه را گرفتیم که اعراف یکی از مقامات عالی انسانیت است که خداوند آن را به حجابی که حائل بین بهشت و دوزخ است مثال زده، و معلوم است که هر حائلی، در عین اینکه مرتبط به دو طرف خود هست، طبعا از حکم دو طرف خود خارج است، و لذا فرمود: این حجاب دارای اعراف و بلندی‌هایی است، و بر آن اعراف رجالی هستند که مشرف بر جمیع اهل محشر از اولین و آخرینند، و هر کسی را در مقام مخصوص خودش مشاهده می‌کنند با اینکه مقامات و درجات مردم در بین دو حد<code class="page" rel="8,165"/> <em>اعلا علیین</em> و <em>اسفل السافلین</em> مختلف است با این حال از حال یک یک اشخاص و اعمالی که در دنیا کرده‌اند آگاهند، و با هر کس که بخواهند می‌توانند حرف بزنند، هر کسی را که بخواهند می‌توانند ایمنی داده و به اذن خدا اجازه ورود به بهشت دهند. از اینجا معلوم می‌شود که موقف و مقام این رجال از دو موقف سعادت که عبارت است از نجات‌به وسیله عمل صالح و شقاوت که عبارت است از هلاکت به خاطر عمل زشت، بیرون است. و خلاصه مقامی است ما فوق این دو مقام، و حاکم و مسلط بر آن دو. </p> <p>برای تقریب ذهن و روشن شدن مطلب می‌توانیم این مقام را به مقام پادشاهان و حکام تشبیه کرده بگوییم: هم چنان که در زیر سلطه حکام اقوامی سعید و متنعم به نعمت آنان و مشمول رحمت آنانند، و هر چه را که بخواهند برایشان فراهم است، و اقوام دیگری شقی و در زندانهای آنان معذب به انواع عذاب‌های دردناکند، و طایفه سومی ما فوق این دو طایفه مامور تنظیم امور آنان و رساندن نعمت به آن طایفه و عذاب به این طایفه و در عین حال خود نیز از متنعمین هستند، و نیز قوم دیگری ما فوق این خدمه و عمال، مامور به تدبیر همه طبقات ما دون خود هستند. همچنین ممکن است خدای تعالی که حاکم در روز جزا است اقوامی را مشمول رحمت خود قرار داده و از آنجایی که خدایی است آمرزگار و صاحب فضل بزرگ، آنان را به پاداش حسنات‌شان داخل بهشت نموده، از هر طرف برکات خود را بر آنان نازل کند، و از آنجایی که عزیز ذو انتقام است، اقوام دیگری را به کیفر گناهانشان در آتش خود انداخته و طایفه سومی را اذن دهد که بین این دو طایفه واسطه شوند، و احکام و اوامرش را در بین آنان اجرا نمایند، هم چنان که خودش فرموده: <span class="aya" rel="40_16" data-words="10-15">لمن الملک الیوم لله الواحد القهار</span> برای کیست سلطنت امروز؟ برای خدای یگانه قهار -دقت فرمایید-. </p> <p><code class="aya" rel="7_50"/> <span class="aya" rel="7_50" data-words="1-8">و نادی أصحاب النار أصحاب الجنة أن أفیضوا...</span>  <em>افاضه</em> از ماده <em>فیض</em> و به معنای لبریز شدن و ریختن آب است، و معنای آیه <span class="aya" rel="5_83" data-words="8-12">تری أعینهم تفیض من الدمع</span> این است که: می‌بینی دیدگانشان را که لبریز از اشک شده. </p> <p>در آیه مورد بحث سایر نعمت‌هایی را که خداوند به اهل بهشت روزی کرده عطف بر آب نموده، و از اینجا معلوم می‌شود که اهل دوزخ از اهل بهشت تنها انتظار آب ندارند، بلکه تقاضای همه انواع نعمت‌ها را می‌کنند، چیزی که هست به طور عموم مجاز از همه آنها به افاضه تعبیر شده. ممکن هم هست کسی بگوید: <em>افاضه</em> تنها به معنای فرو ریختن آب نیست تا اطلاقش در غیر آب مجاز باشد، بلکه به معنای دادن نعمت فراوان است. بنا بر این، این اطلاق<code class="page" rel="8,166"/> به طور حقیقت خواهد بود نه عموم مجاز. </p> <p>به هر حال، آیه شریفه اشعار دارد بر اینکه مکان اهل جنت بلندتر از مکان دوزخیان است. و اگر ابتدا از میان همه نعمت‌ها آب را ذکر کرد و آن گاه بقیه نعمت‌ها را بر آن عطف نمود، از این جهت است که برای دوزخیان و مبتلایان به حرارت دوزخ آب از هر چیز دیگری ضروری‌تر است. <code class="aya" rel="7_51"/> </p><h3> <span class="title" rel="7_51">دلالت جمله: <span class="aya" rel="7_51" data-words="1-6">الذین اتخذوا دینهم لهوا و لعبا</span> بر اینکه انسان ناچار از تدین به دین است</span> </h3> <p> <span class="aya" rel="7_51" data-words="1-6">الذین اتخذوا دینهم لهوا و لعبا...</span>  <em>لهو</em> به معنای چیزی است که انسان را از کار لازم و ضروریش باز بدارد. و <span class="phrase"><em rel="fa_7_51_6-6" data-sentence="0:95">لعب</em>  به معنای کاری است که از روی خیال انجام شود، و هدف و نتیجه‌اش خیالی و خالی از حقیقت بوده باشد.</span> و <em>غرور</em> به معنای اظهار خیرخواهی کسی است که در دل بنای فریب و خدعه وی را داشته باشد، و <em>نسیان</em> به حسب اصل لغت به معنای فراموشی و در مقابل <em>ذکر</em>  است، و لیکن در بسیاری از اوقات به طور استعاره بر ترک چیزی و بی‌اعتنایی به آن نیز اطلاق می‌شود، هم چنان که در آیه مورد بحث به همین معنا آمده. و <em>جحد</em> به معنای نفی و انکار است. </p> <p>از این آیه که حال کفار را تفسیر می‌کند، سه قسم تفسیر برای کفر استفاده می‌شود: یکی اینکه کفر عبارت است از اینکه انسان دین را وسیله سرگرمی و بازیچه قرار داده، مغرور حیات دنیا شود. دوم فراموش کردن روز لقای خداوند. سوم انکار آیات خدا. و هر سه تفسیر صحیح، و برای هر یک وجهی است. </p> <p>جمله‌ <span class="aya" rel="7_51" data-words="1-6">الذین اتخذوا دینهم لهوا و لعبا</span> دلالت دارد بر اینکه انسان در هیچ حالی از احوال بی‌نیاز از دین نیست، حتی آن کسی هم که سرگرم لهو و لعب است و زندگی خود را مخصوص اینکار کرده به دین محتاج است، زیرا همانطوری که در تفسیر آیه‌ <span class="aya" rel="7_45" data-words="1-8">الذین یصدون عن سبیل الله و یبغونها عوجا...</span> گفتیم: دین عبارت است از راهی که انسان در زندگی دنیا چاره‌ای جز پیمودن آن راه ندارد، برای اینکه خداوند دین را بر طبق فطرت خود بشر تنظیم کرده، پس دین با انسانیت انسان بستگی دارد و او را به سعادت حقیقی زندگیش می‌رساند، و با این حال اگر آدمی از آن اعراض نماید و بغیر آن یعنی به چیزهایی که انسان را جز به نتایج خیالی و لذایذ مادی و ناپایدار نمی‌رساند سرگرم شود، در حقیقت دین خود را بازیچه گرفته، و زندگی مادی دنیا و سراب لذایذ آن، او را گول زده است. </p> <p> <span class="aya" rel="7_51" data-words="11-17">فالیوم ننساهم کما نسوا لقاء یومهم هذا</span> همانطوری که گفتیم <em>نسیان</em> در این آیه به معنای فراموشی نیست، چون خداوند<code class="page" rel="8,167"/> چیزی را فراموش نکرده و از حال کسی غافل نمی‌شود، بلکه معنایش این است که همانطوری که اینها در دنیا ما را فراموش کردند ما نیز امروز به لوازم زندگیشان نمی‌پردازیم، نظیر این آیه در اینکه تکذیب آیات خدا را سبب نسیان خدا در قیامت قرار داده آیه: <span class="aya" rel="20_126" data-words="1-9">قال کذلک أتتک آیاتنا فنسیتها و کذلک الیوم تنسی</span><span class="footnote" rel="1" title="همانطوری که در دنیا آیات ما را که به گوشت خورد فراموش کردی، امروز فراموش می‌شوی">*</span> است، با این تفاوت که در این آیه بجای انکار آیات تنها نسیان را ذکر کرده است. </p> <p><code class="aya" rel="7_52"/> <span class="aya" rel="7_52" data-words="1-7">و لقد جئناهم بکتاب فصلناه علی علم...</span> در این آیه به ابتدای کلام یعنی به آیه‌ <span class="aya" rel="7_37" data-words="1-10">فمن أظلم ممن افتری علی الله کذبا أو کذب بآیاته</span> برگشت شده، و رویهمرفته معنای آن دو چنین است: چه کسی از اینها ستمکارتر است که با اینکه ما حجت را بر ایشان تمام کردیم و اقامه بیان و برهان نمودیم و کتابی بر ایشان نازل کردیم، مع ذلک دین ما را بازیچه گرفته و آیات ما را تکذیب کردند <em>؟ جمله</em> علی علم متعلق است به جمله‌ <span class="aya" rel="7_52" data-words="2-3">لقد جئناهم</span> و متضمن احتجاج بر حقانیت کتاب است، و تقدیرش چنین است که: ما کتاب حقی بر آنان نازل کردیم، و چطور حق نیست؟ و حال آنکه نزولش به نظر ما بود و ما به مطالب آن اطلاع داشتیم. </p> <p> <span class="aya" rel="7_52" data-words="8-12">هدی و رحمة لقوم یؤمنون</span> -یعنی در حالی که این کتاب راهنمای جمیع و رحمت برای خصوص مؤمنین است. و یا خصوص مؤمنین را هم رحمت است و هم به مطلوب‌شان می‌رساند، البته معنای اول با مقام احتجاج مناسب‌تر است. </p> <p><code class="aya" rel="7_53"/> <span class="aya" rel="7_53" data-words="1-4">هل ینظرون إلا تأویله...</span> ضمیری که در <em>تاویل</em> است به <em>کتاب</em> بر می‌گردد، در تفسیر آیه‌ <span class="aya" rel="3_7" data-words="1-14">هو الذی أنزل علیک الکتاب منه آیات محکمات هن أم الکتاب و أخر متشابهات...</span><span class="footnote" rel="2" title="سوره آل عمران آیه ۷">*</span> گفتیم: که در عرف قرآن تاویل به معنای حقیقتی است که حکم و یا خبر و یا امر ظاهر دیگری بر آن اعتماد داشته باشد، همان اعتمادی که ظاهر بر باطن و مثال بر ممثل دارد. </p> <p>بنا بر این، اینکه فرمود: <span class="aya" rel="7_53" data-words="1-4">هل ینظرون إلا تأویله</span> معنایش این است که: آیا اینان که به خداوند افتراء می‌بندند و در عین اینکه قرآن حجت را بر آنان تمام کرده، آیات او را تکذیب می‌کنند، انتظار این را می‌برند که خداوند همان حقیقتی را که موجب نزول بیانات قرآن و </p> <p>سوره طه آیه 126   <code class="page" rel="8,168"/> احکام آن و انذار و تبشیر آن شده و در روز قیامت ظاهر خواهد شد، برایشان نمایان کند، لا بد چنین انتظاری را دارند و گر نه هرگز از پیروی و عمل به دستورهای او سرپیچی نمی‌کردند. </p> <p>آن گاه از حالشان در روز قیامت که روز بروز تاویل است خبر داده، می‌فرماید: <span class="aya" rel="7_53" data-words="5-10">یوم یأتی تأویله یقول الذین نسوه...</span> یعنی وقتی در روز قیامت حقیقت امر برایشان معلوم شد آن وقت به حقانیت شرایعی که انبیا برایشان آورده بودند اعتراف خواهند کرد، و وقتی می‌بینند دست‌شان از هر چیزی خالی است و با عمل‌های زشتی که مرتکب شده‌اند خود را هلاک ساخته‌اند، ناچار یکی از دو چیز را مسئلت می‌نمایند، باشد که مفاسدشان اصلاح شود. یا می‌گویند: آیا شفیعی هست که ما را از هلاکتی که بر سرمان سایه افکنده نجات دهد؟ و یا التماس می‌کنند: آیا ممکن است ما را به دنیا برگردانید تا این بار عمل صالح نموده و غیر آنچه انجام داده‌ایم، انجام دهیم. و این همان چیزی است که خداوند از ایشان حکایت می‌کند که می‌گویند: <span class="aya" rel="7_53" data-words="18-30">فهل لنا من شفعاء فیشفعوا لنا أو نرد فنعمل غیر الذیکنا نعمل</span>. </p> <p> <span class="aya" rel="7_53" data-words="31-39">قد خسروا أنفسهم و ضل عنهم ما کانوا یفترون</span> در اینجا گویی کسی می‌پرسد غرض اینان از این دو خواهش چه بوده؟ در جواب می‌فرماید: <span class="aya" rel="7_53" data-words="31-33">قد خسروا أنفسهم</span> بخاطر اینکه به قیمت جان و گوهر ذات خود ضرر کردند، چون دین خود را لهو و لعب گرفته انکار حق را بر تسلیم در برابر حق ترجیح دادند، و حالا می‌بینند بهانه‌ها و افتراهایی که در دنیا بهم می‌بافتند و روی رسوایی خود را می‌پوشاندند، امروز اعتباری ندارد، و نیز می‌بینند نجاتشان در این است که یا کسی به دادشان برسد و اعمال فاسدشان را اصلاح کند و یا خودشان به دنیا برگشته، جبران نمایند. </p> <p>در جلد اول این کتاب در بحث شفاعت در ذیل جمله‌ <span class="aya" rel="7_53" data-words="18-23">فهل لنا من شفعاء فیشفعوا لنا</span> گفتیم که این جمله دلالت دارد بر اینکه در قیامت شفعایی که برای مردم وساطت کنند بسیارند، چون اگر شفیع روز محشر یکی بود، می‌فرمود: <em>هل لنا من شفیع</em> . </p> <h3>بحث روایتی‌ <span class="title" rel="7_38 7_40 7_37 7_39 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53"> (در ذیل آیات شریفه گذشته است) </span> </h3> <p> در کافی به سند خود از محمد بن مسلم از امام ابی جعفر (ع) روایت کرده که در ذیل آیه‌ <span class="aya" rel="26_99" data-words="1-5">و ما أضلنا إلا المجرمون</span> فرمود: چون مجرمین مردم را دعوت به راه خود می‌کنند. و این همان مطلبی است که خداوند از مجرمین نقل کرده که موقعی که همه در دوزخ جمع<code class="page" rel="8,169"/> می‌شوند می‌گویند: <span class="aya" rel="7_38" data-words="25-35">قالت أخراهم لأولاهم ربنا هؤلاء أضلونا فآتهم عذابا ضعفا من النار</span> و نیز در باره آنان می‌فرماید: هر امتی که داخل دوزخ شود امت دیگر را لعنت می‌کند تا آنکه با یکدیگر روبرو شوند، آن وقت هر کسی از دیگری تبری جسته و هر کس دیگری را لعنت می‌کند به این معنا که با یکدیگر احتجاج می‌کنند، این به آن می‌گوید تو مرا به اینجا کشانیدی، او جواب می‌گوید، و همچنین هر کسی می‌خواهد کاسه را سر دیگری بشکند، و دیگری را به اعتراف وادار سازد بلکه بدین وسیله خود را از عذاب عظیمی که او را احاطه کرده برهاند، غافل از اینکه امروز روز قبول عذر و روز نجات نیست<span class="footnote" rel="1" title="اصول کافی ج ۲ ص ۳۱ حدیث شماره ۱ باب ۱۷">*</span>. </p> <p>مؤلف: اینکه امام (ع) فرمود: هر امتی که داخل دوزخ شود معنای آیه را نقل فرموده. </p> <p>و در الدر المنثور در تفسیر آیه‌ <span class="aya" rel="7_40" data-words="8-12">لا تفتح لهم أبواب السماء</span> می‌گوید: ابن مردویه از براء بن عازب نقل کرده که گفت: رسول خدا (ص) این جمله را <em>لا یفتح لهم</em>  -با یاء-قرائت فرمود<span class="footnote" rel="2" title="الدر المنثور ج ۳ ص ۳ ط بیروت">*</span>. </p> <h3> <span class="title" rel="7_40 7_43 7_41 7_37 7_38 7_39 7_42 7_44 7_45 7_46 7_47 7_48 7_49 7_50 7_51 7_52 7_53">روایتی از پیغمبر اکرم (ص) در باره کیفیت مرگ مؤمن و کافر</span> </h3> <p> و نیز در الدر المنثور می‌گوید طیالسی، ابن ابی شیبه، احمد، هناد بن سری، عبد بن حمید و ابو داوود در سنن خود و ابن جریر، ابن ابی حاتم، حاکم-وی روایت را صحیح شمرده-، ابن مردویه و بیهقی در کتاب عذاب قبر همگی از براء بن عازب نقل کرده‌اند که گفت: ما با رسول خدا (ص) بدنبال جنازه‌ای از انصار برای تشییع بیرون شدیم، وقتی به قبر رسیدیم که هنوز لحد را نچیده بودند، حضرت نشست ما نیز در اطراف آن جناب نشستیم، لیکن چنان مرعوب و مجذوب بودیم‌که تو گویی مرگ بر سر ما سایه افکنده، نفس از کسی بیرون نمی‌آمد. حضرت چوبی در دست داشت و آن را به زمین می‌زد، ناگاه سر بلند کرد و دو یا سه نوبت فرمود: پناه ببرید به خداوند از عذاب قبر . </p> <p>سپس فرمود: بنده مؤمن اگر در دنیا دل از دنیا کنده باشد و دلبستگیش همه به آخرت باشد در دم مرگ فرشتگانی نورانی و سفید روی با کفن‌های بهشتی و حنوطی از حنوط بهشت نازل می‌شوند و در چشم‌انداز مؤمن می‌نشینند، بطوری که مؤمن همه را می‌بیند. آن گاه ملک الموت فرود آمده در بالین او می‌نشیند و می‌گوید: ای جان پاک بیرون شو به سوی مغفرت پروردگارت و رضوان او، پس جانش مانند آبی که از دهان مشک فرو می‌ریزد بیرون     <code class="page" rel="8,170"/> می‌آید. آری، شما جان کندن را غیر این می‌بینید، و به چشم شما طور دیگری می‌آید. به هر حال، ملک الموت، آن جان را گرفته، همین که گرفت نمی‌گذارند حتی یک چشم بر هم زدن در دست او بماند، فورا از او می‌گیرند و در لای حنوط و کفنش می‌گذارند، بویی خوشتر از هر مشکی از آن برخاسته، و به این ترتیب او را به آسمان بالا می‌برند، از هیچ جمعیتی از ملائکه عبور نمی‌کنند مگر اینکه از در تعجب می‌گویند: این چه روح پاکی است!و در جواب می‌شنوند این روح فلان، پسر فلان است. البته در اینجا بهترین اسمهای او را به زبان می‌آورند، تا آنکه به این منوال به آسمان دنیایش برسانند، در آنجا اجازه ورود خواسته پس از کسب رخصت وارد می‌شوند، در همین منزل مقربین هر آسمانی به پیشوازش می‌آیند و هر کدام تا آسمانی که مامور آن آسمان است وی را بدرقه می‌کند، و همچنین تا به آسمان هفتم برسد، در آنجا از ناحیه پروردگار خطاب می‌رسد که نامه بنده مرا در علیین بنویسید، و او را به زمین برگردانید، چون من بندگان مؤمن را از زمین آفریده‌ام و دوباره به زمین بر می‌گردانم، و در قیامت از زمین بیرونشان می‌آورم، و آن وقت روحشان را به جسدشان عودت می‌دهم. </p> <p>پس روحش را به جسدش برمی‌گردانند و آن دو ملک در قبرش فرود آمده او را می‌نشانند، و از او می‌پرسند: <em>پروردگارت کیست؟ </em> در جواب می‌گوید: اللَّه تعالی پروردگار من است . می‌گویند: <em>دینت چیست؟ </em> می‌گوید: دین من اسلام است . </p> <p>می‌پرسند: این مرد که در بین شما مبعوث شده چکاره است؟ . می‌گوید: رسول اللَّه و فرستاده خداوند است . می‌پرسند: <em>از کجا می‌گویی؟ </em> . می‌گوید: کتاب خدا را خواندم، و به او ایمان آورده و تصدیقش نمودم . در اینجا از آسمان ندایی می‌رسد که بنده مرا تصدیق کنید، و از بهشت برایش فرش و لباس برده، از قبرش دری به سوی بهشت باز کنید، در نتیجه نسیم و بوی بهشت تا قبرش می‌وزد و قبرش تا آنجا که چشمش کار کند فراخ شده آن وقت مردی خوش رو و خوش لباس و خوشبو به نزدش می‌آید و به او می‌گوید: بشارت باد تو را به چیزی که باعث مسرت تو است، این بود آن روزی که در دنیا وعده داده شدی. می‌پرسد تو کیستی که از سر و رویت خیر می‌بارد؟ آن مرد می‌گوید: من عمل صالح توام. در اینجا از فرط خوشحالی عرض می‌کند: پروردگارا!قیامت را زودتر بپا دار تا زودتر به اهل و مال خود برسم. </p> <p>سپس رسول خدا (ص) فرمود: بنده کافر وقتی به طرف آخرت و مرگ روی می‌آورد و از دنیا ناامید می‌شود، فرشتگانی سیاه چهره با پلاسهایی خشن به استقبالش آمده و تا آنجا که چشمش کار کند در چشم‌اندازش می‌نشینند، آن گاه ملک الموت بر بالینش<code class="page" rel="8,171"/> حاضر شده می‌گوید: ای جان خبیث از بدن خود به سوی سخطو غضب پروردگار بیرون آی، و آن گاه مانند شانه که خس و خاشاک را از پشم تر می‌گیرد جان او را از کالبدش بیرون می‌کشد، آن گاه پس از آنکه روحش را گرفت فرشتگان بدون لحظه‌ای درنگ آن را از دست وی گرفته و در آن پلاسها نهاده بالا می‌برند، در اینجا بویی گندیده‌تر از هر مردار از آن خارج شده به هیچ جماعتی از فرشتگان عبور داده نمی‌شود، مگر اینکه از در تعجب می‌پرسند این روح پلید از کیست؟ می‌گویند این روح فلان بن فلان است، و در این جواب زشت‌ترین اسماء او را به زبان می‌آورند و هم چنان او را می‌برند تا به آسمان دنیا برسند، در آنجا اجازه ورود می‌خواهند، و لیکن در را به روی‌شان باز نمی‌کنند. </p> <p>در اینجا رسول خدا (ص) این آیه را قرائت فرمود: <span class="aya" rel="7_40" data-words="8-12">لا تفتح لهم أبواب السماء</span>. سپس فرمود: خدای تعالی خطاب می‌کند به فرشتگان که نامه این شخص را در سجین در پایین‌ترین طبقات زمین بنویسید. ملائکه پس از شنیدن خطاب، روح او را به وضع خفت‌باری دور می‌اندازند. سپس رسول خدا (ص) آیه: <span class="aya" rel="22_31" data-words="6-22">و من یشرک بالله فکأنما خر من السماء فتخطفه الطیر أو تهوی به الریح فی مکان سحیق</span><span class="footnote" rel="1" title="سوره حج آیه ۳۱">*</span> را تلاوت فرمود. </p> <p>آن گاه اضافه کرد که: روحش را در قبر به جسدش ملحق می‌کنند، سپس دو ملک مامور پرسش قبر، او را می‌نشانند، و از وی می‌پرسند: پروردگار تو کیست؟ در جواب می‌گوید: <em>هاه هاه</em> . می‌پرسند: <em>دین تو چیست؟ </em> در جواب می‌گوید: هاه هاه، نمی‌دانم . می‌پرسند: این مرد که در بین شما مبعوث شده بود چه می‌گفت؟ باز در جواب می‌گوید: هاه هاه، نمی‌دانم آن گاه از آسمان ندا می‌رسد: این بنده من دروغگو است، بسترش را از آتش فراهم کنید و از قبرش دری به دوزخ باز کنید تا از حرارت دوزخ و سموم آن به او برسد، و قبر او چنان تنگ گردد که شانه‌هایش در هم خرد شود. </p> <p>آن گاه مردی زشت رو و کثیف و بدبو در برابرش مجسم شده او را به وضع نکبت بارش بشارت می‌دهد و می‌گوید: این همان روزی بود که در دنیا انبیا فرا رسیدنش را وعده می‌دادند. می‌پرسد: تو کیستی که از سر و رویت شر می‌بارد؟ می‌گوید من عمل بد توام. </p> <p>آن گاه سر به آسمان برداشته عرض می‌کند: پروردگارا قیامت را بپا مدار<span class="footnote" rel="2" title="الدر المنثور ج ۳ ص ۸۳">*</span>. </p> <p>مؤلف: این روایت از روایات مشهوری است که غالب مؤلفین آن را به همین نحوی     <code class="page" rel="8,172"/> که دیدید روایت کرده‌اند، و در معنای آن، روایات دیگری از طرق شیعه از ائمه اهل بیت  (ع) نقل شده که ما پاره‌ای از آنها را در بحث روایتی تفسیر آیه‌ <span class="aya" rel="2_154" data-words="1-9">و لا تقولوا لمن یقتل فی سبیل الله أموات...</span><span class="footnote" rel="1" title="سوره بقره آیه ۱۵۴">*</span> در جلد اول این کتاب نقل کردیم. </p> <p>و در تفسیر عیاشی از سعید بن جناح روایت شده که گفت: عوف بن عبد اللَّه ازدی از جابر بن یزید جعفی از امام باقر (ع) حدیثی در باره جان کندن کافر برای من نقل کرد که در آن می‌گوید: امام فرمود: وقتی روح کافر را به آسمان می‌برند، درهای آسمان به رویش بسته می‌شود، چنان که خدای تعالی فرموده: <span class="aya" rel="7_40" data-words="8-11">لا تفتح لهم أبواب...</span> و خداوند می‌فرماید: او را برگردانید، چون ما آنان را از خاک آفریده‌ایم و به خاک برمی‌گردانیم و دوباره از خاک خارجشان می‌کنیم<span class="footnote" rel="2" title="تفسیر عیاشی و تفسیر برهان ج ۲ ص ۱۵">*</span>. </p> <p>مؤلف: قریب به این مضمون روایتی در مجمع البیان از همان جناب نقل شده<span class="footnote" rel="3" title="تفسیر مجمع البیان ج ۴ ص ۴۱۸">*</span>. </p> <p>و در کتاب الدر المنثور است که ابن مردویه از عایشه نقل کرده که گفت رسول خدا  (ص) آیه‌ <span class="aya" rel="7_41" data-words="1-8">لهم من جهنم مهاد و من فوقهم غواش</span> را تلاوت فرمود و سپس گفت: ما فوق جهنمیان طبقاتی و در زیر آنان طبقاتی است که معلوم نمی‌شود طبقات بالا بزرگتر است یا طبقات پایین، فقط می‌فهمند که طبقات زیر آنان را به طرف بالا فشار می‌دهد، و طبقات بالا آنان را به طرف پایین و آنان در بین این دو طبقه در تنگنا قرار می‌گیرند، همانطوری که نوک نیزه در آهن سرنیزه محکم کوبیده می‌شود<span class="footnote" rel="4" title="اصول کافی ج ۱ ص ۴۲۶">*</span>. </p> <p>و نیز در آن کتاب از عبد الرزاق، ابن جریر، ابن منذر، ابن ابی حاتم و ابو الشیخ روایت کرده‌اند که همگی از علی (ع) نقل کرده‌اند که فرمود: به خدا سوگند آیه‌ <span class="aya" rel="7_43" data-words="1-7">و نزعنا ما فی صدورهم من غل</span> در باره ما اهل بدر (شرکت کنندگان در جنگ بدر) نازل شده است<span class="footnote" rel="5" title="تفسیر قمی ج ۱ ص ۲۳۱">*</span>. </p> <p>مؤلف: با اینکه این جمله در بین آیات مورد بحث است و آیات مورد بحث هم در مکه نازل شده بسیار بعید به نظر می‌رسد که جمله مزبور در جنگ بدر و یا در باره اهل بدر نازل شده باشد، شاهد دیگر این معنا این است که نظیر این جمله یعنی آیه‌ <span class="aya" rel="15_47" data-words="1-11">و نزعنا ما فی صدورهم من غل إخوانا علی سرر متقابلین</span> در سوره <em>حجر</em> که آن نیز سوره‌ای است مکی، واقع شده         <code class="page" rel="8,173"/> است. </p> <p>و نیز در کتاب مزبور از ابن ابی حاتم از حسن روایت شده که گفت: شنیدم که رسول خدا (ص) فرمود: پس از اینکه اهل بهشت از صراط می‌گذرند همه بازداشت می‌شوند تا اگر در دنیا به یکدیگر ظلمی کرده باشند آن ظلم‌ها را جبران نمایند تا در موقع ورود به بهشت از یکدیگر بغض و کینه‌ای در دل نداشته باشند<span class="footnote" rel="1" title="معانی الاخبار ص ۵۸، و تفسیر برهان ج ۲ ص ۱۷ ح ۳">*</span>. </p> <p>باز در همان کتاب از نسایی و ابن ابی الدنیا و ابن جریر در رساله ذکر الموت و ابن مردویه نقل می‌کند که همگی از ابی هریره روایت کرده‌اند که گفت: رسول خدا  (ص) فرمود: همه اهل دوزخ منزل‌های خود را در بهشت می‌بینند، و این خود حسرت بزرگی است برای آنان، هم چنان که تمامی اهل بهشت منزل‌های خود را در دوزخ می‌بینند، و این خود باعث شکرگزاری بیشتری برای آنان است<span class="footnote" rel="2" title="اعلام کن در میان مردم فریضه حج را سوره حج آیه ۲۷">*</span>. </p> <p>و نیز از ابن ابی شیبه، احمد، عبد بن حمید، دارمی، مسلم، ترمذی، نسایی، ابن جریر، ابن منذر، ابن ابی حاتم و ابن مردویه از ابی هریره و ابی سعید نقل می‌کند که از رسول خدا (ص) نقل کرده‌اند که در تفسیر جمله‌ <span class="aya" rel="7_43" data-words="33-41">و نودوا أن تلکم الجنة أورثتموها بما کنتم تعملون</span> فرمود: ندا می‌شوند که همیشه سالم باشید و مریض نشوید، و همواره متنعم باشید و محروم و مایوس نشوید، و دائما جوان بمانید و دستخوش پیری نگردید، و تا ابد زنده بمانید و نمیرید<span class="footnote" rel="3" title="غایة المرام ص ۳۵۳ ح ۱ و ۲ ط بیروت">*</span>. </p> <p>مؤلف: در باره معنای وراثت بهشت روایات دیگری است که ان شاء اللَّه به زودی خواهد آمد. </p> <h3> <span class="title" rel="7_44"><span class="phrase">روایاتی در این باره که مراد از <em rel="fa_7_44_23-23" data-sentence="31:101">مؤذن</em> در <span class="aya" rel="7_44" data-words="22-24">فأذن مؤذن بینهم...</span> علی علیه السلام می‌باشد</span></span> </h3> <p> در کافی و تفسیر قمی به سند خود از محمد بن فضیل از حضرت رضا (ع) روایت کرده‌اند که در ذیل‌ <span class="aya" rel="7_44" data-words="22-29">فأذن مؤذن بینهم أن لعنة الله علی الظالمین</span> فرمود: آن مؤذن امیر المؤمنین (ص) است<span class="footnote" rel="4" title="تفسیر روح المعانی ج ۸ ص ۱۲۳">*</span> و<span class="footnote" rel="5" title="تفسیر عیاشی ج ۲ ص ۱۸">*</span>. </p> <p>مؤلف: این روایت را عیاشی<span class="footnote" rel="6" title="تفسیر عیاشی ج ۲ ص ۱۷ ح ۴۱">*</span> نیز از آن جناب و صاحب روضة الواعظین از امام باقر  (ع) نقل کرده‌اند<span class="footnote" rel="7" title="روضة الواعظین ص ۹۱">*</span>. </p> <p>           <code class="page" rel="8,174"/> و در معانی الاخبار به سند خود از جابر جعفی از حضرت ابی جعفر محمد بن علی  (ع) نقل کرده که فرمود: پس از اینکه امیر المؤمنین (ع) از جنگ نهروان به کوفه بازگشت شنید که معاویه او را دشنام می‌دهد و بر او خرده می‌گیرد و اصحاب او را می‌کشد. حضرت به خطبه ایستاد و در ضمن بیاناتش فرمود: منم مؤذن در دنیا و آخرت، منم آن مؤذنی که خداوند در باره‌اش می‌فرماید: <span class="aya" rel="7_44" data-words="22-29">فأذن مؤذن بینهم أن لعنة الله علی الظالمین</span> و نیز می‌فرماید: <span class="aya" rel="9_3" data-words="1-6">و أذان من الله و رسوله</span><span class="footnote" rel="1" title="تفسیر المنار ج ۸ ص ۴۲۶">*</span>. </p> <p>مؤلف: یعنی مؤذن به آن اذان منم، و این اذان همان داستان تبلیغ آیات برائت است که جز علی (ع) کسی از عهده انجامش بر نیامد. </p> <p>در مجمع البیان است که حاکم ابو القاسم حسکانی به سند خود از محمد بن حنفیه از پدرش علی (ع) روایت کرده که فرمود: آن مؤذن منم<span class="footnote" rel="2" title="تفسیر برهان ج ۲ ص ۱۷-۱۶ ط تهران">*</span>. </p> <p>و <span class="phrase">نیز از حسکانی نقل کرده که به سند خود از ابی صالح از ابن عباس روایت کرده که گفت: برای علی (ع) در قرآن کریم اسمایی هست که مردم معنای آن را نمی‌دانند، از آن جمله <em rel="fa_7_44_23-23" data-sentence="159:333">مؤذن</em> است در آیه شریفه‌ <span class="aya" rel="7_44" data-words="22-24">فأذن مؤذن بینهم</span>، حضرت ندا خواهد داد: الا لعنة اللَّه علی الذین کذبوا بولایتی و استخفوا بحقی لعنت خداوند بر کسانی که ولایت مرا تکذیب نموده و حق مرا سبک شمردند<span class="footnote" rel="3" title="کافی ج ۱ ص ۲۶۰ و غایة المرام به نقل از کافی ص ۳۵۴ ح ۹">*</span>.</span> </p> <p>مؤلف: آلوسی در تفسیر روح المعانی در ذیل جمله‌ <span class="aya" rel="7_44" data-words="22-24">فأذن مؤذن بینهم...</span> می‌گوید: این مؤذن بنا به روایت ابن عباس همان صاحب صور است. بعضی هم گفته‌اند: مالک متصدی دوزخ است، و بعضی گفته‌اند: فرشته دیگری است غیر صاحب صور و خازن دوزخ. و در روایات امامیه که از رضا و ابن عباس نقل شده دارد که این مؤذن علی  (کرم اللَّه وجهه) می‌باشد، و این قول از طرف اهل سنت روایت نشده، علاوه بر اینکه از مثل چنین امامی که در آن روز در حظیره‌های قدس جای دارد خیلی بعید است که به عرصه محشر در آمده و چنین اعلامی بکند<span class="footnote" rel="4" title="الدر المنثور ج ۳ ص ۸۷">*</span>. </p> <p>صاحب تفسیر المنار وقتی این کلام را از آلوسی نقل می‌کند، می‌گوید: علمای رجال که در باره جرح و تعدیل راویان اخبار و برای تشخیص راویان موثق و معتبر از غیر موثق       <code class="page" rel="8,175"/> کتاب‌هایی نوشته و قواعدی تدوین کرده‌اند در قواعد خود اختلافات مذهبی را دخالت نداده‌اند، به شهادت اینکه می‌بینیم بسیاری از راویان اخبار را از قبیل عبد الرزاق و حاکم که از شیعیان علی (ع) هستند تعدیل نموده و معتبر شمرده‌اند، و هیچیک از این علما نیست مگر اینکه عده بسیاری از رجال شیعه را توثیق و تعدیل کرده‌اند. بنا بر این، اگر سند اینگونه روایات را قبول کردیم و آن را معتبر دانستیم ناگزیر باید مضمون آن را بپذیریم، و صرف اینکه علی (ع) در آن روز در حظیره‌های قدس جای دارد مانع از این نیست که در بین اهل محشر مؤذن باشد، علاوه بر اینکه اگر بتوانیم برای چنین نسبتی به علی (ع)، معنایی تصور کنیم که از فضائل و مثوبات آن جناب حساب شود روایت را قبول می‌کنیم هر چند سندش صحیح هم نباشد، البته این وقتی است که روایات مذکور جعلی و یا معارض با روایت قوی‌تری از حیث سند و دلالت نبوده باشد<span class="footnote" rel="1" title="سوره برائت آیه ۳">*</span>. </p> <p>مؤلف: صاحب المنار جواب خوبی به آلوسی داده، لیکن باید بگوییم که: رویه ما امامیه از این هم متقن‌تر است، زیرا ما در غیر از مسائل فقهی بطور کلی در هیچ مساله‌ای چه اعتقادی و چه تاریخی و چه فضائل و چه غیر آن به خبر واحد عمل نمی‌کنیم، مگر اینکه همراه خبر واحد قرینه‌هایی باشد که یا مفید علم و یا حد اقل مفید اطمینان و وثوق شخصی باشد، تنها در مسائل فقه است که در حجیت روایاتش به وثوق نوعی اکتفاء می‌کنیم آن هم بعد از آنکه بدست بیاوریم که روایت، مخالفتی با قرآن کریم ندارد. تفصیل این بحث در کتب اصول فقه ما موجود است. </p> <h3> <span class="title" rel="7_44 7_37 7_38 7_39 7_40 7_41 7_42 7_43 7_45 7_46 7_47 7_48 7_49 7_50 7_51 7_52 7_53">مؤذن بودن علی علیه السلام و اعلام حکم خداوند توسط او در آخرت از فضائل آن حضرت به حساب می‌آید</span> </h3> <p> و اما اینکه گفت: اگر بتوانیم برای چنین نسبتی معنایی تصور کنیم که از فضائل آن جناب حساب شود... البته فضیلت بودن چنین سمتی جای شبهه نیست، برای اینکه اعلام حکم پروردگار در آخرت مانند اعلام حکم یک حاکم دنیوی است در دنیا. اعلام کننده حکم، رابطی است که حکم حاکم را به محکومین مرتبط می‌سازد و به نسبت شرافت و پستی حاکم مقام و منزلت او نیز کم و زیاد می‌شود، و در این آیه، حاکم پروردگار متعال است، و معلوم است که اعلام کننده احکام چنین خدایی چه مقام و منزلتی را دارا است. </p> <p>قرآن کریم چنین مقامی را برای بعضی‌ها اثبات نموده، مثلا در باره ابراهیم  (ع) می‌فرماید: <span class="aya" rel="22_27" data-words="1-5">و أذن فی الناس بالحج</span><span class="footnote" rel="2" title="اصول کافی ج ۲ ص ۴۰۸">*</span> و در باره وساطت علی (ع) در     <code class="page" rel="8,176"/> ابلاغ آیات برائت می‌فرماید: <span class="aya" rel="9_3" data-words="1-8">و أذان من الله و رسوله إلی الناس...</span><span class="footnote" rel="1" title="الدر المنثور ج ۳ ص ۸۷">*</span> <em>اذان</em> در این دو مورد، به معنی اعلام احکام شرعی است که باعث استقرار حکم حاکم بر محکومین است، هم چنان که اذان غیر تشریعی باعث استقرار بعد از خدا و لعنت مطلق و دائم است، مانند: <span class="aya" rel="7_44" data-words="22-29">فأذن مؤذن بینهم أن لعنة الله علی الظالمین</span> که ظهور حقایق وعد و وعید را برای ستمکاران تثبیت می‌کند، چون حقانیت وعده‌های الهی را از راه انبیاء و پیغمبران خدا بدست آورده و مع ذلک انکار کردند-دقت فرمایید-، و اگر صاحبان قدم‌های راسخی هستید در بحث از حقایق مسامحه و سهل‌انگاری نکنید. </p> <p>امیر المؤمنین (ع) در آن خطبه‌ای که نقل شد، هم مؤذن بودن در شرایع را برای خود اثبات کرده و هم مؤذن بودن در آخرت را، و فرموده: من مؤذن در دنیا و آخرت هستم. </p> <p>و این روایت همانطوری که گفتیم بطرق متعددی از طرق شیعه از امیر المؤمنین و امام باقر و امام رضا (ع) روایت شده<span class="footnote" rel="2" title="سوره اعراف آیه ۸">*</span>. و از طرق اهل سنت به سند حاکم از ابن حنفیه از علی (ع) و از ابی صالح از ابن عباس روایت شده<span class="footnote" rel="3" title="الدر المنثور ج ۳ ص ۸۵">*</span>. و این حاکم از کسانی است که روایاتش مورد پسند و در نقل حدیث دارای ضبط است، و بیشتر روایاتش مربوط به تفسیر، و منقول در کتب تفسیر است، و عجیب اینجا است که شخصی همچون سیوطی که بنایش بر نقل همه روایات او است با اعتراف به این معانی، این روایت را نقل نکرده، و معلوم نیست چرا از نقل آن خودداری کرده است. </p> <h3> <span class="title" rel="7_37 7_38 7_39 7_40 7_41 7_42 7_43 7_44 7_45 7_46 7_47 7_48 7_49 7_50 7_51 7_52 7_53">روایاتی در باره اصحاب اعراف</span> </h3> <p> در الدر المنثور از ابو الشیخ و ابن مردویه و ابن عساکر از جابر بن عبد اللَّه روایت کرده که گفت: رسول خدا (ص) فرمود: در قیامت میزان را بپا داشته، حسنات و سیئات خلق را می‌سنجند، کسی که‌حسناتش افزون بر سیئاتش باشد اگر چه بسیار کم، داخل بهشت می‌شود و کسی که گناهانش افزون بر حسناتش باشد اگر چه بسیار کم، به دوزخ می‌رود، شخصی از آن جناب پرسید: یا رسول اللَّه!کسی که حسنات و سیئاتش برابر شد چطور؟ فرمود: چنین کسانی اصحاب اعرافند که با آرزوی دخول در بهشت، از دخول در آن بی‌بهره‌اند<span class="footnote" rel="4" title="مجمع البیان ج ۴ ص ۴۲۳">*</span>. </p> <p>         <code class="page" rel="8,177"/> و نیز از ابن جریر و ابن منذر از ابی زرعة بن عمر و بن جریر نقل کرده که گفت: شخصی از رسول خدا (ص) پرسید: اصحاب اعراف چه کسانی هستند؟ فرمود: ایشان آخرین کسانی هستند که خداوند به حسابشان می‌رسد، پس از آنکه به حساب جمیع بندگان رسید به این گروه می‌فرماید: شما قومی هستید که حسناتتان شما را از آتش بیرون کرد و تا کنون وارد بهشت نشده‌اید، اینک شما آزاد شدگان من هستید، در بهشت آزادانه بگردید، و از میوه‌های آن استفاده کنید<span class="footnote" rel="1" title="اصول کافی ج ۲ ص ۴۰۸">*</span>. </p> <p>مؤلف: قول به اینکه اصحاب اعراف کسانی هستند که حسنات و سیئات‌شان با هم برابر باشد از ابن مسعود و حذیفه و ابن عباس نیز نقل شده است. </p> <p>در کافی به سند خود از حمزه طیار نقل کرده که گفت: امام صادق (ع) فرمود: مردم شش طایفه‌اند-تا آنجا که می‌گوید-من عرض کردم: اصحاب اعراف چه کسانی هستند؟ فرمود: مردمی هستند که حسنات و سیئات‌شان برابر است، چون اگر خداوند چنین کسانی را به دوزخ ببرد به جهت گناهان خود آنان است و اگر به بهشت داخلشان کند به رحمت خود با آنان رفتار کرده است<span class="footnote" rel="2" title="تفسیر قمی ج ۱ ص ۲۳۱">*</span>. </p> <p>و نیز در کافی به سند خود از زراره نقل کرده که گفت: امام ابو جعفر به من فرمود: در باره اصحاب اعراف چه می‌گویی؟ عرض کردم: بالآخره از دو حال بیرون نیستند، یا مؤمنند یا کافر، اگر داخل بهشت شوند مؤمن، و گر نه کافرند. فرمود: به خدا سوگند نه مؤمنند و نه کافر، چون اگر مؤمن بودند در اعراف نمی‌ماندند، و مانند سایر مؤمنین داخل بهشت می‌شدند، و اگر کافر بودند، باز در اعراف کاری نداشتند، و مانند سایر کفار داخل دوزخ می‌شدند، و لیکن اینان قومی هستند که حسنات و سیئات‌شان برابر است. عرض کردم: سرانجام اهل بهشتند یا اهل دوزخ؟ فرمود: همانطوری که خداوند در باره آنان چیزی نفرموده تو نیز چیزی مگو. عرض کردم: پس امر آنان را به خدا واگذار کنم؟ فرمود: بلی، هم چنان که خداوند هم آنان را به مشیت خود واگذار کرده، اگر بخواهد آنان را به رحمت خود داخل بهشت می‌کند و اگر بخواهد به کیفر گناهانشان به دوزخ می‌برد، و ستمی هم به ایشان نکرده. عرض کردم: آیا کافر به بهشت می‌رود؟ فرمود: نه. عرض کردم: غیر کافر به جهنم می‌رود؟ فرمود: نه، مگر خدا بخواهد. ای زراره اگر از اینکه گفتم <em>مگر خدا بخواهد</em> تعجب کنی و آن را قبول نکنی از     <code class="page" rel="8,178"/> حق خارج خواهی شد، و عقد ایمان و تصدیقت گشوده خواهد گردید<span class="footnote" rel="1" title="مجمع البیان ج ۴ ص ۴۲۳ ط تهران">*</span>. </p> <h3> <span class="title" rel="7_46 7_47 7_49 7_37 7_38 7_39 7_40 7_41 7_42 7_43 7_44 7_45 7_48 7_50 7_51 7_52 7_53">اشکال وارد بر روایاتی که اصحاب اعراف را به کسانی که دارای حسنات و سیئات مساوی هستند تفسیر می‌کنند</span> </h3> <p> مؤلف: این روایات همانطوری که می‌بینید اصحاب اعراف را به کسی تفسیر می‌کند که حسنات و سیئاتش در میزان برابر هم باشد، و اینکه در بعضی از روایات دارد که جمله‌ <span class="aya" rel="7_46" data-words="18-22">لم یدخلوها و هم یطمعون</span> کلام اصحاب اعراف است، با آیات اعراف منطبق نیست، و بیانش گذشت. </p> <p>علاوه بر اینکه در تفسیر <span class="aya" rel="7_8" data-words="1-4">و الوزن یومئذ الحق</span><span class="footnote" rel="2" title="بصائر الدرجات ص ۴۹۹">*</span> گفتیم که میزان یا به رجحان حسنات سنگین می‌شود، و یا به رجحان سیئات خفیف، و اما اینکه حسنات و سیئات در میزان با هم برابر باشد فرض ندارد چون معنا ندارد میزان هم سنگین شود و هم سبک و اگر هم فرض کنیم کسانی باشند که حسنات و سیئات‌شان با هم برابر باشد چنین کسانی مانند کفار و مستضعفینی که حجت بر آنها تمام نشده و در اثر ضعف مشاعر مکلف به تکلیف نگردیده‌اند، اعمالشان سنجیده نمی‌شود. </p> <p>بله، از روایت اخیر چه بسا استفاده شود که منظور از کسانی که حسنات و سیئاتشان برابر است همان مستضعفینی هستند که در انتظار امر خدایند، که اگر خواست مشمول غفرانشان قرار دهد و اگر خواست عذابشان کند. و خلاصه استفاده شود که برابری حسنات و سیئات کنایه از نبودن رجحان باشد. بنا بر این، اشکال وزن بر طرف می‌شود، و لیکن اشکال دیگری در روایت باقی می‌ماند، و آن این است که با ظاهر آیات اعراف منطبق نیست، چون در این آیات برای اصحاب اعراف صفاتی ذکر شده که جز بر مردان فوق العاده و مقربین درگاه خدا و صدرنشینان مقام کرامت و سعادت تطبیق نمی‌شود، و معلوم است که مستضعفین هر چه هم ما آنان را اهل سعادت بدانیم دارای چنین مقامی نیستند. </p> <p>در مجمع البیان از ابو عبد اللَّه (ع) نقل می‌کند که فرموده است: اعراف تل‌هایی است بین بهشت و دوزخ که هر پیغمبر و یا وصی پیغمبر با گناهکاران امتش در آنجا می‌ایستند، مانند سرلشکرانی که با ضعفای لشکر خود در قلب لشکر قرار می‌گیرند، آن گاه وقتی نیکوکاران امتش راه بهشت را پیش می‌گیرند آن وصی پیغمبر به گناهکارانی که با او ایستاده‌اند می‌گوید: ببینید برادران نیکوکار خود را، که به بهشت می‌روند، لا جرم گناه‌کاران به آنان سلام می‌کنند، این است معنای‌ <span class="aya" rel="7_46" data-words="11-17">و نادوا أصحاب الجنة أن سلام علیکم</span> و معنای     <code class="page" rel="8,179"/> جمله‌ <span class="aya" rel="7_46" data-words="18-22">لم یدخلوها و هم یطمعون</span>. این است که این گناه‌کاران هنوز خود داخل بهشت نشدند و امیدوارند که آن پیغمبر و یا امام که همراه آنان است شفاعت‌شان کند، و وقتی می‌بینند که گناه‌کاران راه دوزخ را پیش گرفته و می‌روند از در تضرع می‌گویند: <span class="aya" rel="7_47" data-words="9-14">ربنا لا تجعلنا مع القوم الظالمین</span>. </p> <p>آن گاه اصحاب اعراف یعنی انبیاء و جانشینان ایشان، رجالی را از اهل عذاب صدا زده و از در شماتت می‌گویند: جماعت شما و استکباری که می‌ورزیدید شما را بی‌نیاز نکرد، آیا این همراهان ما نبودند که شما آنان را به خاطر فقر و فلاکت‌شان به بازی می‌گرفتید؟ و آنان را تحقیر نموده، دنیای‌تان را به رخ‌شان می‌کشیدید؟ آن گاه رو به‌مستضعفین کرده، به امر خداوند می‌گویند: <span class="aya" rel="7_49" data-words="9-17">ادخلوا الجنة لا خوف علیکم و لا أنتم تحزنون</span><span class="footnote" rel="1" title="بصائر الدرجات ص ۵۰۰ ح ۱۶">*</span>. </p> <p>مؤلف: مرحوم قمی در تفسیر خود از پدرش از حسن بن محبوب از ابی ایوب از مرثد از امام صادق (ع) قریب به این مضمون را نقل کرده است<span class="footnote" rel="2" title="غایة المرام به نقل از بصائر الدرجات ص ۳۵۶ ح ۲۲">*</span>. </p> <p>و این روایت به طوری که ملاحظه می‌کنید به جای کسانی که حسنات و سیئاتشان برابر است صریحا مستضعفین را اسم برده، و آن گاه فرموده که در این میان جماعتی از مستضعفین هستند که امید رفتن به بهشت را داشته و از رفتن به دوزخ به خدا پناه می‌برند، و دیگر تفسیر نمی‌کند که این مستضعفین همان اصحاب اعرافند که هر کسی را به سیمای مخصوصش می‌شناسند یا غیر آنان. بنا بر این، انطباق مضمون این روایت با آیات اعراف آسان است، فقط یک اشکال در آن هست و آن ظهور آیات اعراف است در اینکه کسانی که به اهل بهشت سلام می‌دهند مقربین اهل اعراف می‌باشند نه مستضعفین. </p> <p>و بعید نیست که روایات این باب دستخوش اشتباهات ناقلین روایت و کج فهمی آنان شده باشد، مثلا ممکن است رسول خدا (ص) یا بعضی از امامان فرموده باشند که جماعتی از مستضعفین هستند که خداوند آنان را یا به شفاعت شفعاء و یا به مشیت خود داخل بهشت می‌سازد، آن گاه راوی فرمایش آن جناب را در اثر نقل به معنی به این صورت که می‌بینی درآورده باشد، مخصوصا این اختلال در نقل به معنی و مضمون، در روایات وارده از ابن عباس و ابن مسعود و حذیفه و امثال آنان که می‌گوید: رجال اعراف کسانی‌اند که حسنات و سیئات‌شان برابر باشد، به خوبی به چشم می‌خورد، چون این دسته از روایات اختلاف فاحشی     <code class="page" rel="8,180"/> در متن آنها است. و همچنین روایت قمی از امام صادق که اگر به دقت مطالعه شود صدق ادعای ما معلوم می‌گردد. </p> <h3> <span class="title" rel="7_46 7_37 7_38 7_39 7_40 7_41 7_42 7_43 7_44 7_45 7_47 7_48 7_49 7_50 7_51 7_52 7_53">چند روایت در مورد اینکه ائمه اهل بیت علیهم السلام اصحاب اعراف هستند</span> </h3> <p> در بصائر الدرجات به سند خود از جابر بن یزید نقل کرده که گفت: از امام باقر  (ع) پرسیدم اعراف چیست؟ فرمود: رجال اعراف محترم‌ترین خلق خدای متعال هستند<span class="footnote" rel="1" title="بصائر الدرجات ص ۴۹۶ ح ۶">*</span>. مؤلف: سائل رجال را با اعراف یکی دانسته، و لذا امام هم در جواب بر طبق ارتکاز او جواب داده، و گویا سائل اعراف را جمع عرف، به معنای عریف و عارف می‌دانسته، هم چنان که به این معنا نیز روایات زیادی وارد شده که پاره‌ای از آن در اینجا نقل خواهد شد. </p> <p>و نیز در همان کتاب به سند خود از ابی بصیر از امام صادق (ع) روایت کرده که در تفسیر <span class="aya" rel="7_46" data-words="4-10">و علی الأعراف رجال یعرفون کلا بسیماهم</span> فرموده: مائیم اصحاب اعراف، چون هر کسی را که ما بشناسیم (من عرفنا) بازگشتش به سوی بهشت و هر کسی را که ما نشناسیم (من انکرنا) سرانجام کارش به سوی دوزخ خواهد بود<span class="footnote" rel="2" title="الدر المنثور ج ۳ ص ۸۸">*</span>. </p> <p>مؤلف: جمله من عرفنا و من انکرنا که در کلام حضرت است ممکن است به صورت فعل و فاعل (او را شناختیم) باشد و می‌تواند فعل و مفعول (ما را شناخت) باشد، در صورت دوم به همان معنای سایر روایات است که هر کس آنان را بشناسد ایشان هم او را می‌شناسند و هر که آنان را نشناسد ایشان هم او را نمی‌شناسند. </p> <p>و نیز در همان کتاب به سند خود از اصبغ بن نباته نقل کرده که گفت: در محضر مبارک امیر المؤمنین (ص) بودم، مردی از آن جناب معنای آیه‌ <span class="aya" rel="7_46" data-words="4-10">و علی الأعراف رجال یعرفون کلا بسیماهم</span> را پرسید، حضرت در جوابش فرمود: اعراف مائیم که انصار خود را به سیمایشان می‌شناسیم، اعراف مائیم که کسی خدا را جز از راه ما نمی‌تواند بشناسد، اعراف مائیم که در قیامت بین بهشت و دوزخ می‌ایستیم و کسی داخل بهشت نمی‌شود مگر اینکه ما او را شناخته، او نیز ما را بشناسد، و در آتش داخل نمی‌شود مگر کسانی که ما را نشناسند و ما آنان را نشناسیم، این است معنای آیه، و خداوند اگر می‌خواست خود را به همه مردم می‌شناسانید، تا قدرتش را بشناسند و از دری که قرار داده بر وی در می‌آمدند، و خداوند ما را باب خود و صراط و سبیل خود قرار داده، همان بابی که هر کس بخواهد به درگاهش راه     <code class="page" rel="8,181"/> یابد، باید از آن باب وارد شود<span class="footnote" rel="1" title="تفسیر برهان ج ۲ ص ۲۱ ط قم">*</span>. </p> <p>مؤلف: بصائر الدرجات این روایت را به سند خود از مقرن از امام صادق (ع) نیز روایت کرده است<span class="footnote" rel="2" title="الدر المنثور ج ۳ ص ۸۵">*</span> و مقصود از آن مرد، ابن الکواء است. و این داستان را کلینی هم در کافی از مقرن نقل کرده که گفت: از امام صادق (ع) شنیدم که فرمود: ابن الکواء نزد امیر المؤمنین (ص) آمد...<span class="footnote" rel="3" title="مجمع البیان ج ۴ ص ۴۲۲">*</span>. </p> <p>ظاهرا مراد از شناختن و نشناختن که در روایت است محبت و بغض است، و معنایش این است که داخل بهشت نمی‌شود مگر کسی که او ما را به ولایت و محبت بشناسد و ما او را به اطاعت بشناسیم، و داخل دوزخ نمی‌شود مگر کسی که او ما را به ولایت نشناسد و ما او را به اطاعت نشناسیم، چون اگر مراد از معرفت صرف شناختن بود آن وقت با جمله‌ <span class="aya" rel="7_46" data-words="8-10">یعرفون کلا بسیماهم</span> منافات داشت، اینهم باز بعید نیست که ناشی از تصرف راوی در الفاظ روایت باشد، به شهادت این روایت که صاحب مجمع البیان آن را از حاکم ابو القاسم حسکانی به سندی که خود داشته و آن را ذکر نکرده از اصبغ بن نباته نقل می‌کند، چون در این روایت اصبغ می‌گوید: من در حضور حضرت امیر المؤمنین (ص) نشسته بودم که ناگاه ابن الکواء وارد شد، و از آن جناب معنای این آیه را پرسید؟ حضرت فرمود: وای بر تو ای ابن الکواء! این مائیم که در قیامت بین آتش و بهشت می‌ایستیم، پس هر کس ما را یاری کرده باشد او را به سیمایش شناخته داخل بهشتش می‌کنیم، و هر کس ما را دشمن می‌داشته می‌شناسیم و به دوزخ روانه‌اش می‌کنیم<span class="footnote" rel="4" title="الدر المنثور ج ۳ ص ۸۵">*</span>. </p> <p>و در تفسیر عیاشی از هلقام از ابی جعفر (ع) روایت کرده که گفت: من از آن جناب معنای آیه‌ <span class="aya" rel="7_46" data-words="4-10">و علی الأعراف رجال یعرفون کلا بسیماهم</span> را پرسیدم و عرض کردم معنای‌ <span class="aya" rel="7_46" data-words="4-7">و علی الأعراف رجال</span> چیست؟ فرمود: شما در آن قبیله‌ای که هستید مردانی را سراغ دارید که همه افراد قبیله را از خوب و بد بشناسند؟ عرض کردم: بلی. فرمود ما نیز از آن رجالی هستیم که هر کس را به سیمایش می‌شناسند<span class="footnote" rel="5" title="الدر المنثور ج ۳ ص ۸۵">*</span>. </p> <p>مؤلف: در این روایت <em>اعراف</em> جمع <em>عرف</em> گرفته شده، مانند <em>اقطاب</em> که جمع           <code class="page" rel="8,182"/> <em>قطب</em> است. و عرف به معنای معروف از هر چیزی است، و بعید نیست این کلمه مصدری باشد به معنای مفعول که اگر چنین باشد معنای: <span class="aya" rel="7_46" data-words="4-7">و علی الأعراف رجال</span> این می‌شود که: بر احوال و امور معروف آنان رجالی موکلند، و این معنا با آنکه گفتیم اعراف به معنای قسمت‌های بالای حجاب است و همچنین با آن روایاتی که می‌گفت اعراف تل‌هایی است بین بهشت و دوزخ منافات ندارد، برای اینکه ممکن است اعراف به همان معنا باشد، و در عین حال معرفت هم که در ماده لفظ اعراف هست معنای خود را در همه موارد استعمال حفظ کند. </p> <p>این مطلب را نباید از نظر دور داشت که اخبار وارده از طرق ائمه اهل بیت  (ع) در معانی فوق و قریب به آن معانی بسیار زیاد است، و آنچه را که ما در اینجا نقل کردیم، نمونه‌ای از آن بود. </p> <p>و در تفسیر برهان از تفسیر ثعلبی از ابن عباس روایت کرده که گفت: اعراف موضع بلندی است از صراط که علی (ع)، عباس، حمزه و جعفر ذو الجناحین در آنجا قرار می‌گیرند، و شیعیان خود را به سفیدی روی و دشمنان خود را به سیاهی رویشان می‌شناسند<span class="footnote" rel="1" title="الدر المنثور ج ۳ ص ۸۵">*</span>. </p> <p>مؤلف: در بیان سابق همین روایت را از تفسیر مجمع البیان از ثعلبی از ضحاک از ابن عباس نقل کردیم. </p> <p>و در الدر المنثور از مسند حارث بن ابی اسامه و از ابن جریر و ابن مردویه نقل کرده که همگی از عبد اللَّه بن مالک هلالی از پدرش روایت کرده‌اند که گفت: شخصی خدمت رسول خدا (ص) عرض کرد: اصحاب اعراف چه کسانی هستند؟ فرمود: قومی هستند که بدون اجازه پدرانشان برای جهاد در راه خدا خارج شده و در این راه شهید شدند، شهادت‌شان مانع می‌شود از اینکه به دوزخ روند، و نافرمانی پدران مانع می‌شود از اینکه به بهشت درآیند، و اینگونه اشخاص آخرین کسانی خواهند بود که وارد بهشت می‌شوند<span class="footnote" rel="2" title="مجمع البیان ج ۴ ص ۴۲۲">*</span>. </p> <p>مؤلف: این معنا به طریق دیگری از ابی سعید خدری و ابی هریره و ابن عباس نیز روایت شده، و ما سابقا اشکال آن را بیان کرده گفتیم که با ظاهر آیات راجع به اعراف منطبق نیست. علاوه بر اینکه مساله جهاد در راه خدا اگر واجب عینی باشد که اذن ندادن پدر آن را ساقط نمی‌کند، و اگر واجب عینی نباشد بیرون شدن برای آن حرام است، و مساله شهادت هم حرمتش را بر نمی‌دارد مگر اینکه شخص جاهل مستضعف باشد که در چنین صورت باز همان حرفهایی که در باره مستضعف بودن اصحاب اعراف زدیم، در اینجا می‌آید. </p> 
