<h2 class="sura">سوره هود در مکه نازل شده و مشتمل بر صد و بیست آیه است </h2><h3 class="ayas">سوره هود آیه‌های ۱ تا ۴</h3><code class="section" rel="11_1-4"/><h3>ترجمه آیات</h3> <p> <span class="trans" rel="11_0">به نام خدایی که رحمتی عمومی و رحمتی خاص متقین دارد.  </span><span class="trans" rel="11_1">الر. این (قرآن) کتابی است که آیاتش همه یک غرض را می‌رساند، غرضی که وقتی شکافته شود به صورت آیات مفصل در می‌آید، کتابی است از ناحیه خدای حکیم و آگاه.  «۱» </span><span class="trans" rel="11_2"> (و آن غرض واحد) اینست که جز اللَّه را نپرستید که من از ناحیه او برای بشارت و انذار شما آمده‌ام.  «۲» </span><span class="trans" rel="11_3">و اینکه از پروردگارتان طلب مغفرت نموده سپس به سویش باز گردید تا شما را برای مدتی معین از بهره‌ای نیکو برخوردار سازد و به هر صاحب کرمی آنچه از فضل و کرمش مستحق است بدهد (تو این پیام را به مردم برسان) اگر از پذیرفتنش اعراض کردند، بگو که من بر شما می‌ترسم از عذاب روزی بس بزرگ.  «۳» </span><span class="trans" rel="11_4">روزی که بازگشتتان به سوی خدا است و او بر چیزی توانا است «۴» </span></p>       <h3>بیان آیات‌ <span class="title" rel="11_1 11_2 11_3 11_4">توحید اصلی است متضمن تمامی تفاصیل و جزئیات معانی قرآن.  <p>و تمام تفاصیل و فروع قرآن به آن اصل بر می‌گردد</p></span> </h3> <p> این سوره همانطور که از آغاز و انجامش و از زمینه‌ای که همه آیاتش دارد بر می‌آید در<code class="page" rel="10,200"/> این مقام است که غرض آیات قرآنی را با همه کثرت و تشتتی که در آنها است بیان نموده از مضامین همه آنها خلاصه‌گیری کند. </p> <p>و خاطر نشان می‌سازد که اساس و جان تمامی معارف مختلفی که آیات قرآنی متضمن آن است یک حقیقت است. اگر قرآن کریم سخن از معارف الهی دارد و اگر در باره فضایل اخلاقی سخن می‌گوید و اگر احکامی در باره کلیات عبادات و معاملات و سیاسات و ولایتها تشریع می‌کند و اگر از اوصاف خلایقی از قبیل: عرش، کرسی، لوح، قلم، آسمان، زمین، فرشتگان، جن، شیطانها، گیاهان، حیوانات و انسان سخن به میان می‌آورد، و اگر در باره آغاز خلقت و انجام آن حرف می‌زند و بازگشت همه را نخست به سوی فنا و سپس به سوی خدای سبحان می‌داندو خبر از روز قیامت و قبل از قیامت، یعنی از عالم قبر و برزخ می‌دهد و از روزی خبر می‌دهد که همه برای رب العالمین و به امر او بپا می‌خیزند، و همه در عرصه‌ای جمع گشته سؤال و بازخواست و حساب و سنجش و گواهی گواهان را می‌بینند، و در آخر بین همه آنان داوری شده گروهی به بهشت و جمعی به دوزخ می‌روند، بهشت و دوزخی که دارای درجات و درکاتی هستند، و نیز اگر بین هر انسانی و بین عمل او، و نیز بین عمل او و سعادت و شقاوت او، و نعمت و نقمت او، و درجه و درکه او، و متعلقات عمل او از قبیل وعده و وعید و انذار و تبشیر از راه موعظه و مجادله حسنه و حکمت رابطه برقرار دانسته و در باره آن رابطه‌ها سخن می‌گوید، همه اینها بر آن یک حقیقت تکیه دارد و آن حقیقت چون روح در تمامی آن معارف جریان یافته و آن یک حقیقت، اصل و همه اینها شاخه و برگ آنند، آن حقیقت، زیر بنا و همه اینها که دین خدا را تشکیل می‌دهند بر آن پایه بنا نهاده شده‌اند، و آن یک حقیقت عبارت است از توحید حق تعالی، البته توحیدی که اسلام و قرآن معرفی کرده، و آن اینست که انسان معتقد باشد به اینکه خدای تعالی رب همه اشیای عالم است و غیر از خدای تعالی در همه عالم ربی وجود ندارد، و اینکه انسان به تمام معنای کلمه تسلیم او شود و حق ربوبیت او را اداء کند و دلش جز برای او خاشع نگشته، بدنش جز در برابر او خضوع نکند، خضوع و خشوعش تنها در برابر او-جل جلاله-باشد. </p> <p>و این توحید، اصلی است که با همه اجمالی که دارد متضمن تمامی تفاصیل و جزئیات معانی قرآنی است، چه معارفش و چه شرایعش. و به عبارتی اصلی است که اگر شکافته شود همان تفاصیل می‌شود، و اگر آن تفاصیل فشرده شود به این اصل واحد برگشت می‌کند. </p> <h3> <span class="title" rel="11_1 11_2 11_3 11_4">آهنگ و غرض کلی سوره هود و کیفیت و مکان نزول آن</span> </h3> <p> پس، این سوره همه معارف قرآنی را نخست در این چهار آیه اول بطور اجمال ذکر<code class="page" rel="10,201"/> نموده، سپس در طول سوره به تفصیل آن می‌پردازد، البته آن تفصیل را در قالب انذار و تبشیر ریخته، انذار و تبشیری که با ذکر سنت جاری خدا در بندگان و ایراد اخبار امتهای گذشته و داستان اقوام نوح و هود و صالح و لوط و شعیب و موسی، و سرنوشتی که استکبار از پذیرفتن دعوت الهی و نیز افساد در زمین و اسراف در این فساد انگیزی دارد صورت گرفته، و نیز به توصیف وعده‌های الهی برای مؤمنین و صاحبان اعمال صالح و توصیف تهدیدهایی که خدا به طبقه کفار و تکذیبگران آیاتش داده پرداخته و در خلال این مسائل امور دیگری از معارف الهی راجع به توحید، نبوت و معاد نیز خاطر نشان شده است. </p> <p>از آنچه تا کنون در باره بیانات این سوره گفتیم اشکالی که به نظر بعضی از مفسرین بر غرض این سوره وارد است روشن می‌شود، آن مفسر<span class="footnote" rel="1" title="تفسیر المنار، ج ۱۲، ص ۲">*</span> در مقام بیان غرض این سوره گفته است: این سوره از نظر معنا و موضوع بحث، نظیر سوره یونس است که متعرض عقاید اسلام است از الهیات و نبوتها و مساله بعث و جزاء و اعمال صالح، با این تفاوت که در سوره یونس داستانهایی که آمده بطور اجمال آمده بود، و در این سوره بطور مفصل ذکر شده. </p> <p>و شما خواننده عزیز توجه فرموده‌اید که این دو سوره در مقام بیان دو غرض مختلفند، دو غرضی که اصلا ربطی به هم ندارند و برگشت هیچیک از آن دو به دیگری نیست، سوره یونس در مقام بیان این معنا است که سنت جاری خدای تعالی در بین هر رسولی با امتش این بوده که اگر امتش او را تکذیب می‌کرد بین آن رسول و امتش حکمی کرده که لازمه‌اش هلاک آن امت بود، و امت اسلام هم از این سنت کلی مستثناء نیست، این امت هم اگر تکذیب کند بر سرش همان می‌آید که بر سر امتهای دیگر آمد. ولی سوره مورد بحث این هدف را دنبال می‌کند که بفهماند معارف قرآنی طوری است که اگر تحلیل شود سر از توحید خالص در می‌آورد، بطوری که اگر توحید را هم بخواهیم تجزیه و ترکیب کنیم سر از همان معارف اصولی و فروعی دین در می‌آورد. </p> <p>و این سوره به شهادت آیات و مضامین بهم پیوسته‌اش-که پیوستگی بین آنها به خوبی روشن است-در مکه و یک باره نازل شده است، چیزی که هست از بعضی از مفسرین روایت شده که گفته‌اند آیه دوازدهم که می‌فرماید: <span class="aya" rel="11_12" data-words="1-6">فلعلک تارک بعض ما یوحی إلیک...</span> در مدینه نازل شده. </p> <p>بعضی دیگر آیه هفدهم را استثناء کرده‌اند که می‌فرماید: <span class="aya" rel="11_17" data-words="1-7">أ فمن کان علی بینة من ربه...</span>   <code class="page" rel="10,202"/>. بعضی<span class="footnote" rel="1" title="تفسیر روح المعانی، ج ۱۱، ص ۲۰۲">*</span> دیگر آیه‌ <span class="aya" rel="11_114" data-words="1-9">و أقم الصلاة طرفی النهار و زلفا من اللیل...</span> را استثناء کرده و گفته‌اند: این آیه در مدینه نازل شده. ولی هیچ یک از این اقوال از ناحیه الفاظ آن آیات دلیلی ندارند، و همانطور که گفتیم ظاهر اینکه می‌بینیم آیات سوره به یکدیگر اتصال دارد اینست که همگی در مکه نازل شده‌اند. </p> <h3> <span class="title" rel="11_1">معنای احکام و تفصیل و اینکه آیات قرآن محکم بود و مفصل گشت‌ <span class="aya" rel="11_1" data-words="3-6">أحکمت آیاته ثم فصلت</span> </span> </h3> <p> <span class="aya" rel="11_1" data-words="1-10">الر کتاب أحکمت آیاته ثم فصلت من لدن حکیم خبیر</span> مقابله‌ای که در این آیه بین احکام آیات قرآن و بین تفصیل آن واقع شده-با در نظر گرفتن اینکه کلمه تفصیل به معنای ایجاد فصل بین اجزای یک چیزی است که اجزائش متصل به هم بوده‌اند، و به معنای جدا جدا کردن اموری در هم فرو رفته است-خود دلیل است بر اینکه منظور از احکام آیات، ربط بعضی از آیات جدا شده از یکدیگر به هم، و ارجاع آیات آخر آن به اولش می‌باشد بگونه‌ای که بازگشت همه به امر واحد بسیطی است که دارای اجزاء و ابعاض نمی‌باشد. </p> <p>و معلوم است که اگر کتابی دارای چنین احکام و چنین تفصیلی باشد، قطعا از جهت معانی و مضامینی است که کتاب، مشتمل بر آن است نه از جهت الفاظ آن و یا چیز دیگر، و نیز معلوم است که حال معانی در احکام و تفصیل و در اتحاد و اختلاف غیر حال اعیان خارجی است (احکام در اعیان خارجی مثلا در یک ماشین محکم و یا ساختمان محکم یک معنا دارد، و در معانی و مطالبی که در یک کتاب آمده معنای دیگری دارد). معانی بسیاری که در یک کتاب آمده اگر کتابی محکم و در عین حال فصل فصل باشد همه آن فصلها به اصلی واحد بر می‌گردد، و اگر معانی بسیاری به یک اصل واحد برگردد، آن اصل واحد اصلی خواهد بود محفوظ در میان تمامی آن فصلهای جدا از هم، اصلی خواهد بود که در عین واحد بودنش اگر شکافته شود به صورت همان تفاصیل در می‌آید، و اگر آن تفاصیل فشرده شود به صورت همان اصل واحد بر می‌گردد، و همه این واقعیات روشن است و هیچ شکی در آن نیست. </p> <p>و بر این اساس، اینکه فرموده آیات این کتاب در آغاز محکم بود و سپس مفصل شد  معنایش اینست که آیات کریمه قرآن با همه اختلافی که در مضامین و با همه تشتتی که در مقاصد آنها است به یک معنای بسیط (بدون جزء و بعض) بر می‌گردد، و همه غرض واحدی را دنبال می‌کنند، غرضی را که در آن نه کثرت است و نه تشتت، به نحوی که هر آیه از آیات آن در عین اینکه مطلب خود را بیان می‌کند، در عین حال غرضی را در نظر دارد که چون روح در   <code class="page" rel="10,203"/> کالبد آن آیه و همه آیات دویده است، و حقیقتی را افاده می‌کند که همه آیات قرآن در مقام افاده آن حقیقت می‌باشند. </p> <p>پس، این کتاب کریم با تشتت آیات و تفرق ابعاضش جز یک غرض را دنبال نمی‌کند، غرض واحدی که در هر موردی شکلی خاص به خود می‌گیرد، در یک مورد اصلی دینی، و در موردی دیگر حکمی اخلاقی، و در جایی دیگر حکمی شرعی و یا سیاسی و یا قضایی و یا غیر آن است، بطوری که هر قدر از ریشه به سوی شاخه و از شاخه به شاخه‌های باریک‌تر برده شود از آن معنای واحد محفوظ خارج نگشته و آن غرض اصلی گم نمی‌شود. پس آن ریشه، اصلی است واحد که وقتی تجزیه و ترکیب می‌شود به صورت یک یک آن اجزاء و تفاصیل عقاید و اخلاق و اعمال در می‌آید، و آن عقاید و اخلاق و اعمال وقتی تحلیل می‌شود به شکل آن ریشه اصلی و آن روح دویده در همه آنها در می‌آید. </p> <p>و بنا بر این، توحید خدای تعالی اگر آن طور که لایق ساحت قدس و عزت و کبریایی او است در نظر گرفته شود، آن توحید در مقام اعتقاد مثلا به صورت اثبات اسماء و صفات حسنای الهی و اعتقاد داشتن به آنها در می‌آید، و در مقام اخلاق، آدمی را متخلق به اخلاق کریمه‌ای از قبیل رضا، تسلیم، شجاعت، عفت، سخاء و... و مبرای از صفات رذیله می‌سازد، و در مرحله عمل وادار به اعمال صالح و تقوای از محرمات الهی می‌کند. </p> <p>و اگر خواستی می‌توانی اینطور بگویی که: توحید خالص باعث می‌شود آدمی در هر یک از مراتب عقاید و اخلاق و اعمال، همان را داشته باشد که کتاب الهی از انسانها خواسته و به آن دعوت کرده است، هم چنان که آنچه قرآن کریم از این مراتب و از اجزاء آن بیان کرده هیچ یک را بدون توحید خالص تحقق پذیر نمی‌داند. </p> <p><span class="phrase">پس، تا اینجا روشن شد که آیه شریفه مورد بحث در مقام بیان این جهت است که تفاصیل و جزئیات معارف و شرایع قرآنی به اصلی واحد بر می‌گردد، به نحوی که اگر آن اصل در هر مورد از موارد عقاید و اوصاف و اعمال با خصوصیت مورد، ترکیب شود حکم خاص به آن مورد را نتیجه می‌دهد، همان حکمی را که قرآن کریم برای آن مورد معین کرده، و با این بیان دو نکته به خوبی روشن می‌شود: اول اینکه: کلمه <em rel="fa_11_1_2-2" data-sentence="367:508">کتاب</em> در آیه مورد بحث خبر برای مبتدایی است که از کلام حذف شده و تقدیر آن <em>هذا کتاب</em> می‌باشد، و منظور از کتاب همین قرآنی است که در دست ما است، قرآنی که می‌بینیم به سوره‌هایی تقسیم شده و این با مطلبی که در کلمات مفسرین و یا در روایات آمده و گفته شده که منظور از کتاب لوح محفوظ و یا قرآن واقع در لوح محفوظ است<code class="page" rel="10,204"/> منافات ندارد، برای اینکه قرآنی که در دست ما است و به صورت کتابی خواندنی است با آنچه که در لوح محفوظ است منافات ندارد، زیرا با آن متحد است، اتحاد تنزیل با تاویل.</span> دوم اینکه: لفظ <em>ثم</em> در جمله‌ <span class="aya" rel="11_1" data-words="5-6">ثم فصلت</span> برای این آمده که بعدیت به حسب ترتیب را برساند نه بعدیت زمانی را، چون تقدم و تاخر زمانی بین معانی مختلف به حسب اصلیت و فرعیت یا اجمال و تفصیل معنا ندارد،  (و نمی‌شود گفت: معانی قرآن اول اصلی و یا اجمالی بوده بعد از مدتی فرعی و یا تفصیلی شده، لا جرم کلمه <em>ثم</em> تنها در این صدد است که همان نکته‌ای را که مشروحا گذشت افاده نموده بفهماند فروع و تفاصیل قرآن از اصولی و آن اصول از اصل واحدی منشا گرفته است). </p> <h3> <span class="title" rel="11_1 11_2 11_3 11_4">اقوال مختلف مفسرین در باره مراد از احکام و تفصیل آیات، و بیان نادرستی آن اقوال</span> </h3> <p> با این بیان نکته‌ای دیگر نیز روشن می‌شود، و آن نادرستی معنایی است که بعضی<span class="footnote" rel="1" title="مجمع البیان، ج ۳، جزء ۱۱، ص ۱۱۲، به نقل از ابن عباس">*</span> از مفسرین برای آیه کرده و گفته‌اند: معنایش این است که آیات قرآنی، محکم و غیر قابل نسخ هستند و مانند سایر کتب آسمانی و شرایع دیگر انبیاء نیست که هر یک بعد از مدتی نسخ شدند. و در معنای جمله‌ <span class="aya" rel="11_1" data-words="5-6">ثم فصلت</span> گفته‌اند: یعنی با بیان حلال و حرام و سایر احکام تفصیل داده شده است. </p> <p>دلیل نادرستی این معنا اینست که اگر این معنا منظور بود لازم بود نسخ نشدن را مقید کند به نسخ نشدن به وسیله کتابی دیگر و بفرماید: این کتاب آسمانی با هیچ کتاب آسمانی دیگر نسخ نمی‌شود و دیگر هیچ کتابی نازل نمی‌شود تا قرآن را نسخ کند، و آوردن قید لازم بود، برای اینکه جای شک نیست که بعضی از آیات قرآن به وسیله خود قرآن نسخ شده است، و بطوری که ملاحظه می‌کنید در الفاظ این آیه چنین قیدی نیامده. </p> <p>و نیز وجه نادرستی گفتار بعضی<span class="footnote" rel="2" title="مجمع البیان، ج ۳، جزء ۱۱، ص ۱۱۲ به نقل از حسن ابی العالیه">*</span> دیگر که گفته‌اند: منظور از جمله‌ <span class="aya" rel="11_1" data-words="3-4">أحکمت آیاته</span> اینست که آیات آن با امر و نهی محکم شده و سپس با وعده و وعید و ثواب و عقاب مفصل شده است. وجه نادرستی این قول اینست که بیهوده و بدون دلیل سخن گفتن است. </p> <p>مثل گفتار بعضی<span class="footnote" rel="3" title="مجمع البیان، ج ۳، جزء ۱۱، ص ۱۱۲ به نقل از ابو مسلم">*</span> دیگر که گفته‌اند: منظور از جمله‌ <span class="aya" rel="11_1" data-words="3-4">أحکمت آیاته</span> اینست که لفظ قرآن فصیح‌ترین و بلیغ‌ترین لفظ است، به حدی که فصاحت و بلاغت آن یکی از معجزات شمرده شده، و منظور از جمله‌ <span class="aya" rel="11_1" data-words="5-6">ثم فصلت</span> اینست که این آیات با شرح و بیان تفصیل داده       <code class="page" rel="10,205"/> شده‌اند. </p> <p>و باز مثل گفتار مفسری<span class="footnote" rel="1" title="مجمع البیان، ج ۳، جزء ۱۱، ص ۱۱۳">*</span> دیگر که گفته است: منظور از محکم شدن آیات قرآن اینست که آیاتش آن چنان متقن و به هم پیوسته است که هیچ خلل و هیچ باطلی در آن راه ندارد، و منظور از مفصل شدن آن، اینست که آیاتش پشت سر هم و یکی پس از دیگری قرار دارد. </p> <p>وجه نادرستی این معنا اینست که کلمه <em>تفصیل</em> در لغت به این معنا سابقه ندارد مگر آنکه مفسر نامبرده خواسته باشد آن را به معنای تفرقه و تکثیر بگیرد، که در این صورت گفتارش به همان معنایی که ما برای آیه کردیم بر می‌گردد. </p> <p>و نیز مثل گفتار مفسری<span class="footnote" rel="2" title="مجمع البیان، جزء ۱۱، ص ۱۱۲، به نقل از قتاده">*</span> دیگر که گفته است: منظور از جمله‌ <span class="aya" rel="11_1" data-words="3-4">أحکمت آیاته</span> اینست که آیات قرآن قبل از آنکه نازل شود یکپارچه بود و آیه آیه نبود، ولی در هنگام نزول، آیه آیه نازل شد تا مکلف بهتر بتواند در آن نظر و تامل کند. </p> <p>وجه نادرستی این تفسیر اینست که این تفسیر به امثال آیه‌ <span class="aya" rel="44_3" data-words="1-5">إنا أنزلناه فی لیلة مبارکة</span><span class="footnote" rel="3" title="به درستی که ما نازل کردیم او را در شب مبارکی سوره دخان، آیه ۳۰&quot;">*</span> و آیه‌ <span class="aya" rel="17_106" data-words="1-11">و قرآنا فرقناه لتقرأه علی الناس علی مکث و نزلناه تنزیلا</span><span class="footnote" rel="4" title="و قرآنی که جزء جزء کردیم آن را تا به تدریج بخوانی بر مردم، و فرو فرستادیم آن را فرو فرستادنی سوره اسری، آیه ۱۰۶&quot;">*</span> و آیاتی که در این معنا هستند بهتر می‌سازد تا با آیه مورد بحث، چون آیاتی که نقل کردیم می‌خواهند بفهمانند که قرآن کریم در نزد خدای تعالی مرتبه‌ای بالاتر از سطح افکار بشری داشته، و خدای تعالی برای اینکه ما انسانهای عادی آن را بفهمیم به مرتبه‌ای پایین آورده که قابل فهم و تفقه بشری عادی باشد، هم چنان که آیه زیر به همین معنا اشاره نموده می‌فرماید: <span class="aya" rel="43_2-4" data-words="1-17">و الکتاب المبین، إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="5" title="به کتاب مبین سوگند که ما آن را به صورت کتابی خواندنی و عربی در آوردیم، باشد که شما انسانها در آن تعقل کنید، و این کتاب در نزد ما مقامی بالا و فرزانه دارد سوره زخرف، آیه ۴&quot;">*</span>. </p> <p>و اما آیه مورد بحث که می‌فرماید: <span class="aya" rel="11_1" data-words="2-6">کتاب أحکمت آیاته ثم فصلت...</span> هم محکم بودن را به آیات نسبت داده و هم مفصل شدن را، و این نیست مگر از جهت معانی آن آیات، یعنی می‌فهماند هم محکم بودن و هم مفصل شدن وصف معانی این آیات بسیار است. پس تمامی این آیات قرآنی، یک جهت وحدت و بساطت دارد، و یک جهت کثرت و ترکب و این           <code class="page" rel="10,206"/> مضمون منطبق با همان معنایی است که ما برای آیه کردیم، نه با این معنایی که این مفسر برای آیه کرده، معنایی که این مفسر کرده به مساله تاویل و تنزیل بر می‌گردد-دقت بفرمائید. </p> <p>و نیز مثل گفتار بعضی<span class="footnote" rel="1" title="تفسیر المنار، ج ۱۲، ص ۶">*</span> دیگر که گفته؟ اند: منظور از محکم بودن و مفصل شدن قرآن اینست که بعضی از آیات قرآن مجمل است و بعضی دیگر مبین، و آن گاه مثل زده‌اند به آیه‌ای از همین سوره که می‌فرماید: <span class="aya" rel="11_24" data-words="1-9">مثل الفریقین کالأعمی و الأصم و البصیر و السمیع</span><span class="footnote" rel="2" title="مثل آن دو گروه چون کور و کر و بینا و شنواست سوره هود، آیه ۲۴&quot;">*</span> که آیه‌ای است مجمل، و شنونده نمی‌فهمد منظور از دو فریق کور و کر و بینا و شنوا کیست، ولی آیات دیگر همین سوره با ذکر داستان نوح و هود و صالح انگشت روی مصادیقی از دو فریق یعنی طایفه کور و کر و طایفه بینا و شنوا گذاشته منظور را روشن می‌کند. </p> <p>وجه نادرستی این تفسیر اینست که محکم را عبارت از آیاتی دانسته و مفصل را عبارت از آیاتی دیگر، در حالی که ظاهر آیه مورد بحث این است که محکم و مفصل از نظر مورد، متحدند، یعنی همه آیات قرآن مورد احکام قرار گرفته‌اند، و همه آنها نیز مورد تفصیل واقع شده‌اند. </p> <p> <span class="aya" rel="11_1" data-words="7-10">من لدن حکیم خبیر</span> <span class="phrase">-کلمه <em rel="fa_11_1_9-9" data-sentence="6:88">حکیم</em> یکی از اسمای حسنای الهی و از صفات فعل او است که از محکم کاری او در صنع عالم خبر می‌دهد.</span> و <span class="phrase">همچنین است نام <em rel="fa_11_1_10-10" data-sentence="15:214">خبیر</em> که دلالت می‌کند بر اینکه خدای تعالی به جزئیات احوال موجودات و امور هستی و مصالح آنها با خبر است، و اگر احکام آیات و تفصیل آنها را به حکیم بودن خدا و خبیر بودنش نسبت داده به خاطر مناسبتی است که بین آن دو وجود دارد.</span> </p> <p><code class="aya" rel="11_2"/><code class="aya" rel="11_3"/> <span class="aya" rel="11_2-3" data-words="1-17">ألا تعبدوا إلا الله إننی لکم منه نذیر و بشیر، و أن استغفروا ربکم ثم توبوا إلیه</span> این آیه و آیه بعدش مضمون آیه اول را که می‌فرمود: <span class="aya" rel="11_1" data-words="2-10">کتاب أحکمت آیاته ثم فصلت من لدن حکیم خبیر</span> را تفسیر می‌کند. این آیه می‌فرمود: قرآن کتابی است از ناحیه خدای تعالی که آیاتش محکم و در عین حال مفصل است، لذا عنایت در تفسیر آن متوجه روشنگری همین جهات واقع شد. </p> <p>و ما می‌دانیم کتابی که خدای تعالی از ناحیه خودش به رسولش نازل کرده تا رسول گرامی‌اش آن را بر مردم بخواند و به آنان ابلاغ کند، هم از یک سو خطابش متوجه شخص     <code class="page" rel="10,207"/> رسول است و هم از سوی دیگر خطاب با وساطت رسول متوجه عموم مردم است. اما اینکه گفتیم خطاب به رسول خدا است برای این است که رسول کسی است که پیام الهی را از طریق وحی خدای تعالی دریافت می‌کند، و آن پیام اینست که: تو ای رسول!بشر را انذار کن و بشارت ده، و به سوی این هدف دعوت کن. و همین وجه در نظر بوده که در اول سوره یونس فرمود: <span class="aya" rel="10_2" data-words="1-22">أ کان للناس عجبا أن أوحینا إلی رجل منهم أن أنذر الناس و بشرالذین آمنوا أن لهم قدم صدق عند ربهم</span><span class="footnote" rel="1" title="آیا مردم تعجب دارند از اینکه به فردی از خود آنان وحی بفرستیم که مردم را انذار کن و آنهایی که ایمان آورده‌اند را بشارت بده که نزد پروردگارشان قدمی صدق دارند سوره یونس، آیه ۲&quot;">*</span> و اما وجه اینکه گفتیم خطاب متوجه مردم نیز هست، برای اینست که منظور اصلی از وحی و خطاب به رسول، همان معانی و دستوراتی است که مردم از رسول خدا (ص) در ضمن اینکه آن جناب آیات را بر آنان تلاوت می‌کند می‌گیرند. آری، رسول خدا  (ص) در ضمن تلاوت آیاتش این را نیز تلاوت می‌کند که من شما را به سوی خدا می‌خوانم، و از ناحیه خدا بشیر و نذیر هستم، و این وجه از خطاب همان است که در جمله مورد بحث منظور بوده که فرموده: <span class="aya" rel="11_2" data-words="1-10">ألا تعبدوا إلا الله إننی لکم منه نذیر و بشیر...</span>. </p> <h3> <span class="title" rel="11_2 11_3">آیه: <span class="aya" rel="11_2" data-words="1-4">ألا تعبدوا إلا الله...</span> مفسر محکم و مفصل بودن آیات قرآن است</span> </h3> <p> پس، این آیه شریفه از کلام اللَّه، مفسر آیاتی است که خبر از احکام و تفصیل آیات می‌دهد، و از این راه تفسیر می‌کند آنچه را که مردم از دعوت رسول و از خواندن کتاب خدا بر آنان می‌فهمند،  (و می‌گوید اینکه ما خبر از احکام و تفصیل آیات دادیم معنا و تفسیرش اینست که شما از آیاتی که او برایتان می‌خواند هم، بطور اجمال می‌فهمید که جز خدا را نباید بپرستید و اینکه او بشیر و نذیر است، و هم بطور تفصیل، که تفصیل آن عبارت است از همه قرآن و همه جزئیات و فروعی که در قرآن آمده). </p> <p>نه اینکه این آیه شریفه کلام رسول خدا (ص) باشد و خدای تعالی خواسته کلام آن جناب را حکایت کند، و نه اینکه فرمان خدا به رسول گرامی‌اش باشد و کلمه <em>قل: بگو</em> در تقدیر باشد، و نه اینکه خواسته در این جمله التفاتی بکار برده باشد، یعنی روی سخن را از سویی به سوی دیگر کند، و نه اینکه تقدیر آیه امرکم بان تعبدوا-خدای تعالی شما را دستور داده که جز او را نپرستید باشد، و یا تقدیر: فصلت آیاته لان لا تعبدوا الا اللَّه- آیاتش مفصل شد تا شما به جز خدا را نپرستید باشد، و در نتیجه بنا بر توجیه اخیر، جمله <em>لا تعبدوا</em> نفی باشد نه نهی، برای اینکه جمله بعدش که امر می‌کند به استغفار و می‌فرماید: و   <code class="page" rel="10,208"/> <span class="aya" rel="11_3" data-words="2-7">أن استغفروا ربکم ثم توبوا إلیه</span> عطف شده بر جمله <em>لا تعبدوا</em> ، و این بهترین شاهد است بر اینکه جمله مذکور نفی نیست بلکه نهی است. علاوه بر این، اصولا تقدیر گرفتن بدون دلیل خلاف اصل است و جز با داشتن دلیل نمی‌توان مرتکب آن شد. پس باید در آیه شریفه دقت فرمایید که در آن نکته ظریفی از صنعت بلاغت به کار رفته است. </p> <p>و بنا بر آن تفسیری که ما برای آیه کردیم جمله‌ <span class="aya" rel="11_2" data-words="1-4">ألا تعبدوا إلا الله</span>، دعوت بشر است به توحید در عبادت، یعنی نپرستیدن غیر خدا و آن بتهایی که مشرکین آنها را شریک خدا می‌پنداشتند، و دعوت به این است که بشر عبادت را منحصر در خدای تعالی کند در جمله و <span class="aya" rel="11_3" data-words="2-7">أن استغفروا ربکم ثم توبوا إلیه</span>، امر به طلب آمرزش از همین خدای تعالی است، که به خاطر او عبادت غیر او را ترک گفتند، و سپس دستور می‌دهد به اینکه توبه کنند، یعنی با اعمال صالح به سوی او برگردند، و از همه این دستورات یک چیز به دست می‌آید، و آن اینست که: انسانها در زندگی خود راه طبیعی را پیش بگیرند که اگر چنین کنند به قرب درگاه الهی منتهی می‌شوند، و راه طبیعی برای زندگی بشر اینست که آلهه و خدایان ساختگی را رها نموده از خدای تعالی که معبود واقعی است طلب مغفرت کنند، و جان و دل خود را برای حضور در پیشگاه او پاک ساخته، سپس با اعمال صالح به سوی او بازگشت کنند. و اگر در وسط آیه کلمه <em>أن</em> را که معروف به <em>أن</em> تفسیری است تکرار کرد، برای این بود که هر دو جمله به یک مرحله از آن راه طبیعی اشاره ندارند، جمله اول یعنی‌ <span class="aya" rel="11_2" data-words="1-4">ألا تعبدوا إلا الله</span> به مرحله اعتقاد درونی اشاره دارد، و آن عبارت است از توحید در عبادت و عبادت خدا به تنهایی، آن هم با خلوص نیت، و جمله دوم که فرموده: <span class="aya" rel="11_3" data-words="1-7">و أن استغفروا ربکم ثم توبوا إلیه</span> اشاره دارد به مرحله عمل، و آن عبارت است از انجام کارهای نیک، هر چند که این مرحله خود از نتایج مرحله اول و از فروع آن است. </p> <p>و به همین جهت که گفتیم مفاد جمله اول اصل اساسی است، و مفاد جمله دوم نتیجه و فرعی است که بر آن اصل مترتب می‌شود. مساله انذار و بشارت را بعد از جمله اول ذکر کرد، و وعده جمیل یعنی مفاد جمله‌ <span class="aya" rel="11_3" data-words="8-8">یمتعکم...</span> را بعد از جمله دوم و مساله استغفار و توبه آورد. </p> <p>در باره مرحله اول فرمود: <span class="aya" rel="11_2" data-words="1-10">ألا تعبدوا إلا الله إننی لکم منه نذیر و بشیر</span>، و در این فرموده‌اش بیان کرد که انذار و بشارت هر چه باشند به توحید برگشت داشته و وابسته به آنند، آن گاه در باره مرحله دوم فرمود: <span class="aya" rel="11_3" data-words="1-10">و أن استغفروا ربکم ثم توبوا إلیه یمتعکم متاعا حسنا...</span>، و این بدان جهت است که بطور کلی آثار ارزشمند و نتایج نیک و مطلوب هر چیزی وقتی بر آن چیز مترتب می‌شود که قبلا خود آن چیز به حد تمام و در صفات و فروع و نتایج به حد کمال<code class="page" rel="10,209"/> رسیده باشد، و توحید هم مثل همه چیزهای دیگر است. آری، توحید هر چند اصل واحد و تنها ریشه همه احکام دین با آن وسعت که در آن است می‌باشد، لیکن درخت توحید به بار نمی‌نشیند مگر وقتی که خودش استوار بر پا ایستاده باشد و شاخه‌ها و برگهایی داده باشد. به راستی کلمه توحید کلمه طیبه‌ای است که ریشه‌اش ثابت و فروعش در آسمان پراکنده شده و در هر لحظه‌ای ثمره‌اش را به اذن پروردگارش می‌دهد. </p> <h3> <span class="title" rel="11_3">مراد از توبه در: <span class="aya" rel="11_3" data-words="1-7">و أن استغفروا ربکم ثم توبوا إلیه</span> ایمان است</span> </h3> <p> و ظاهرا منظور از توبه در آیه شریفه، ایمان است، هم چنان که در آیه زیر نیز چنین است: <span class="aya" rel="40_7" data-words="24-29">فاغفر للذین تابوا و اتبعوا سبیلک</span><span class="footnote" rel="1" title="پس (خداوندا) کسانی را که از شرک و کفر توبه کرده و راه تو را پیروی کردند بیامرز سوره مؤمن، آیه ۷&quot;">*</span>. و بنا بر این، پاسخ از اینکه با ذکر استغفار ذکر توبه چه معنا دارد روشن می‌شود و همچنین پاسخ از اینکه چرا جمله‌ <span class="aya" rel="11_3" data-words="6-7">توبوا إلیه</span> با حرف <em>ثم</em> عطف به جمله‌ <span class="aya" rel="11_3" data-words="1-4">و أن استغفروا ربکم</span> گردید معلوم شد، زیرا بنا به تفسیری که ما برای آیه کردیم معنای آیه چنین می‌شود: بعد از این دیگر پرستش بتها را ترک بگویید، و از پروردگارتان نسبت به نافرمانی‌هایی که تا کنون داشتید آمرزش بخواهید، آن گاه به پروردگارتان ایمان بیاورید. </p> <p>ولی بعضی<span class="footnote" rel="2" title="مجمع البیان، جزء ۱۱، ص ۱۱۲">*</span> از مفسرین گفته‌اند: معنای آیه این است که طلب مغفرت کنید و این مغفرت را هدف خود قرار بدهید و سپس برای رسیدن به این هدف توبه کنید. و این معنایی است ناخوشایند. بعضی<span class="footnote" rel="3" title="تفسیر الکبیر، ج ۱۷، ص ۱۸۱">*</span> دیگر برای توجیه آیه خود را به زحمت انداخته و گفته‌اند: معنایش اینست که از گناهان گذشته خود طلب مغفرت کنید، و سپس از این به بعد هم هر وقت گناهی مرتکب شدید توبه کنید. </p> <p>مفسری<span class="footnote" rel="4" title="تفسیر روح المعانی، ج ۱۱، ص ۲۰۷">*</span> دیگر خود را به تکلف وا داشته و گفته است: کلمه <em>ثم</em> در آیه شریفه به معنای <em>واو</em> است، چون توبه و استغفار یک چیز می‌باشند. </p> <p> <span class="aya" rel="11_3" data-words="8-13">یمتعکم متاعا حسنا إلی أجل مسمی</span> - <span class="aya" rel="11_3" data-words="12-13">أجل مسمی</span> آن زمان و لحظه‌ای است که زندگی به آن منتهی شده و در آن نقطه، پایان می‌یابد و به هیچ وجه از آن تخطی نمی‌کند. </p> <p><span class="phrase">پس، منظور از جمله <em rel="fa_11_3_8-8" data-sentence="18:275">یمتعکم</em> بهره‌مند کردن در حیات دنیا و بلکه بهره‌مند کردن با زندگی دنیا است، چون خدای عز و جل زندگی دنیا را در چند جا از کلام مجیدش <em>متاع</em> نامیده، پس         <code class="page" rel="10,210"/>  <em>متاع حسن</em> تا <em rel="fa_11_3_12-13" data-sentence="292:40">أجل مسمی</em> چیزی جز زندگی خوب دنیوی نمی‌تواند باشد.</span> </p> <p><span class="phrase">در نتیجه برگشت معنای جمله‌ <span class="aya" rel="11_3" data-words="8-10">یمتعکم متاعا حسنا</span> بنا بر اینکه کلمه <em rel="fa_11_3_9-9" data-sentence="117:368">متاعا</em>  مفعول مطلق باشد، مثل اینست که بگوئیم یمتعکم تمتیعا حسنا بالحیاة الحسنة الدنیویة- شما را برخوردار می‌کند برخورداری خوبی از حیات نیک دنیوی، و متاع حیات وقتی حسن و نیکو می‌شود که آدمی در آن حیات به سوی سعادتی که برایش امکان دارد روانه شود، و خدای تعالی او را به سوی آرزوهای انسانی‌اش که همان تنعم به نعمت‌های دنیوی از قبیل: وسعت، امنیت، رفاه، عزت و شرافت است هدایت کند.</span> پس، این حیات حسنه در مقابل‌عیش ضنک و تنگی است که آیه شریفه‌ <span class="aya" rel="20_124" data-words="1-9">و من أعرض عن ذکری فإن له معیشة ضنکا</span><span class="footnote" rel="1" title="سوره طه، آیه ۱۲۴">*</span> از آن خبر داده، می‌فرماید: کسی که از یاد من روی بگرداند معیشتی تنگ خواهد داشت. </p> <h3> <span class="title" rel="11_1 11_2 11_3 11_4">نتیجه توحید، استغفار و ایمان، زندگی خوب و حیات طیبه دنیوی، در پرتو علم و عمل صالح و بهره‌مندی همگان از نعمت‌های زمینی، می‌باشد</span> </h3> <p>پس متاع حیات دنیا برای کسی که از ذکر خدا اعراض می‌کند و به پروردگار خود ایمان نمی‌آورد نه حسنی دارد و نه سعه و گشایشی، هر چند که مال فراوان و جاه و مقام بلند اجتماعی داشته باشد، و خیال کند که به تمامی آرزوهایی که یک انسان دارد رسیده است و لیکن او از ابتهاج و خرم دلی که مؤمنین حقیقی در سایه ولایت خدا دارند در غفلت است. </p> <p>آری، خدای تعالی مؤمنین حقیقی و آنهایی را که دارای حقیقت ایمانند حیات انسانی طیبی داده، و از ذلتی که لازمه حیات حیوانی و مادی است، و به جز حرص و آز و افتراس و تکالب و جهالت چیزی بر آن حاکم نیست ایمن ساخته است. </p> <p>پس، نفس انسانیت و آزاده از زندگی، آنچه که نفوس رذیله و پست برایش سر و دست می‌شکنند را مذمت کرده و ناپسند می‌داند، و از آن بیزاری می‌جوید، هر چند که در این بیزاری جستن، مورد ملامت و هر شناعتی دیگر قرار بگیرد، و هر چند که در اثر دوری از آن دچار فقر و مسکنت گردد. </p> <p>پس، حیات حسنه برای مجتمع صالح و آزاده، عبارت از حیاتی است که در آن، همه افراد مجتمع از مزایای نعمت‌های زمینی که خدای تعالی برایشان خلق کرده برخوردار باشند و ترحم و تعاون و کمک به یکدیگر در بین آنان حاکم باشد و در بینشان هیچگونه تجاوز و تزاحمی نباشد، بطوری که هر انسانی خیر خود و سود خود را در خیر مجتمع و سود جامعه بجوید، نه اینکه خود را بپرستد و دیگران را برده خود بگیرد. </p> <p>و کوتاه سخن، بهره‌مندی از حیات حسنه و طیبه تا اجل مسمی عبارت است از   <code class="page" rel="10,211"/> اینکه افراد انسانی از حیات، طوری بهره‌گیری کنند که فطرت انسانیت آن را بپسندد، و حیات مورد پسند فطرت اینست که همه افراد بطور معتدل و در پرتو علم نافع و عمل صالح از زندگی برخوردار شوند، این در مقایسه زندگی پاک و طیب با فرد فرد جامعه است، و اما در مقایسه با مجتمع، عبارت است از بهره‌مندی عمومی از نعمت‌های زندگی طیب زمینی، به این معنا که دست آورد هر فردی مختص به خود او باشد البته دست آورد در مجتمعی که اجزاءش متلائم و نزدیک به هم باشند فاصله طبقاتی و تضاد و تناقضی در بینشان نباشد. </p> <h3> <span class="title" rel="11_3 11_1 11_2 11_4">معنای اینکه خداوند به هر دارای فضلی فضلش را می‌دهد  و اشاره به اینکه فقط دین توحید است که افراط و تفریط در روابط اجتماعی را تعدیل می‌کند</span> </h3> <p> <span class="aya" rel="11_3" data-words="14-19">و یؤت کل ذی فضل فضله</span> - <em>فضل</em> به معنای زیادت است، و اینکه در جمله  <span class="aya" rel="11_3" data-words="16-18">کل ذی فضل</span> -هر کس که دارای فضل است فضل به کسی و افرادی نسبت داده شده که دارای فضل هستند خود قرینه‌ای است بر اینکه ضمیر، در کلمه <em>فضله</em> به همان فرد دارای فضل بر می‌گردد نه به اسم جلاله (اللَّه) که بعضی<span class="footnote" rel="1" title="مجمع البیان، ج ۳، جزء ۱۱، ص ۱۱۳">*</span> از مفسرین احتمالش را داده‌اند. و فضل و زیادی از امور نسبی است، یعنی وقتی در چیزی تحقق می‌یابد که آن چیز با چیز دیگری مقایسه شود و در مقایسه با آن در نظر گرفته شود. </p> <p>و بنا بر این، معنای جمله اینطور می‌شود: و یعطی کل من زاد علی غیره بشی‌ء من صفاته و اعماله... ، یعنی خدای تعالی به هر کس که صفات و اعمالی بهتر و بیشتر از دیگران دارد، آن سعادت و اجری را که مختص به آن زیادت است می‌دهد، بدون اینکه حق او را باطل و یا برتری و زیادتش را غصب کند، و یا آن را به دیگری که این برتری را ندارد بدهد آن طور که در مجتمعات غیر دینی بشری رفتار می‌شود. در جوامع بشری هر قدر یک جامعه متمدن و مترقی باشد ممکن نیست به دو طایفه مستکبر و مستضعف تقسیم نشود، بشریت از آن روز که در کره زمین منزل گزید و از همان اولین روزی که تشکیل اجتماع داد، اجتماعش از دو طایفه مستعلای مستکبر قاهر، و مستعبد ذلیل مقهور تشکیل شد، و هیچ چیز این افراط و تفریط را تعدیل نکرده و نمی‌کند مگر دین توحید. </p> <p>پس، دین توحید عبارت است از یگانه سنتی که مولویت و سیادت را منحصر در خدای سبحان می‌داند، و بین قوی و ضعیف و متقدم و متاخر و کبیر و صغیر و سفید و سیاه و مرد و زن مساوات برقرار نموده، مثلا به بانگ بلند ندا در می‌دهد: <span class="aya" rel="49_13" data-words="1-20">یا أیها الناس إنا خلقناکم من ذکر و أنثی و جعلناکم شعوبا و قبائل لتعارفوا إن أکرمکم عند الله أتقاکم</span><span class="footnote" rel="2" title="هان ای مردم، ما شما را از یک مرد و یک زن آفریدیم و شما را شعبه شعبه و قبیله قبیله کردیم تا یکدیگر را بشناسید، و به درستی که نزد خدا گرامی‌ترین شما با تقواترین شما است سوره حجرات، آیه ۱۳&quot;">*</span> و یا می‌فرماید:     <code class="page" rel="10,212"/> <span class="aya" rel="3_195" data-words="4-16">أنی لا أضیع عمل عامل منکم من ذکر أو أنثی بعضکم من بعض</span><span class="footnote" rel="1" title="من عمل هیچ عاملی از شما، چه مردتان و چه زنتان را بی اجر و ضایع نمی‌کنم، زیرا همه شما از همید (و برای من فرقی ندارید) سوره آل عمران، آیه ۱۹۵&quot;">*</span>. </p> <p>مطلب دیگری که در باره جمله مورد بحث داریم اینست که وقوع این جمله، یعنی جمله <span class="aya" rel="11_3" data-words="14-19">و یؤت کل ذی فضل فضله</span> که از اعتناء به فضل هر صاحب فضلی حکایت می‌کند بعد از جمله‌ <span class="aya" rel="11_3" data-words="8-13">یمتعکم متاعا حسنا إلی أجل مسمی</span> که می‌فهماند خدای تعالی همه انسانها را برخوردار از زندگی می‌کند اشعار به دو نکته دارد: یکی اینکه: می‌فهماند منظور از متاع در جمله اولی متاع عمومی و مشترک بین همه افراد مجتمع است. و به عبارتی دیگر منظور از متاع، زندگی اجتماعی حسن است، و منظور از فضل در جمله دوم خصوص آن مزایایی است که خدای تعالی به بعضی افراد در مقابل فضیلتی که دارند می‌دهد. </p> <p>نکته دیگر اینکه: جمله اولی به برخورداری از زندگی دنیا اشاره دارد، و جمله دوم مربوط به ثواب آخرت است، ثوابی که خدای تعالی در مقابل اعمال صالح می‌دهد، اعمال صالحی که قائم به تک تک افراد است، البته ممکن هم هست اشاره باشد به هر دو نوع پاداش، هم پاداش دنیوی و هم پاداش اخروی، و بخواهد بفرماید: هر کس در جهات دنیوی زیادتی با خود بیاورد که اقتضای زیادت در مزیتی از مزایای اخروی را دارد، خدای تعالی آن مزیت زائد اخروی را به او می‌دهد، و هر صاحب زیادت و فضلی را چه اینکه آن زیادت در صفتی از صفات باشد و چه در عملی از اعمال صالح در مقامی جای می‌دهد که آن صفت و آن عملش اقتضای آن مقام را داشته باشد. </p> <h3> <span class="title" rel="11_3 11_1 11_2 11_4">هر کس در جایی که لایق آنست قرار داده می‌شود</span> </h3> <p> و خلاصه کلام، می‌خواهد بفرماید: هر کسی را در جایی که لایق آن است قرار می‌دهد، نه اینکه فاضل در دینداری و مفضول را، به یک چوب براند، و خصوصیات افراد را نادیده بگیرد و بر روی درجات و منازلی که اعمال و مساعی اجتماعی دارند خط بطلان بکشد، و چنان نیست که در آن سرای حال افراد زحمتکش با نشاط و افراد تنبل و کسل یکسان باشد، و حال افراد جدی آنهم جدی در اعمال دقیق و مهم، با حال افراد بازیگر، آن هم بازیگر در اعمالی پست و حقیر یک جور باشد، و همچنین اختلافهایی که افراد از جهات دیگر دارند نادیده گرفته شود. </p> <p> <span class="aya" rel="11_3" data-words="20-28">و إن تولوا فإنی أخاف علیکم عذاب یوم کبیر</span> <span class="phrase">-یعنی: پس اگر با این حال   <code class="page" rel="10,213"/> (تتولوا) اعراض کنید-کلمه <em>تولوا</em> در اصل <em>تتولوا</em> مخاطب از فعل مضارع باب تفعل است، نه جمع غایب ماضی آن باب، دلیل گفتار ما، کاف خطاب در <em rel="fa_11_3_25-25" data-sentence="215:190">علیکم</em> ، و نیز خطابهای متعددی است که در دو آیه قبل بود، پس نباید به گفتار بعضی از مفسرین گوش داد که گفته‌اند: کلمه <em>تولوا</em> جمع مذکر غایب از فعل ماضی باب تفعل است، چون فساد این سخن واضح است.</span> </p> <h3> <span class="title" rel="11_3">بیان نادرستی سخن یکی از مفسرین که از جمله: <span class="aya" rel="11_3" data-words="8-10">یمتعکم متاعا حسنا</span> نجات امت محمد (ص) از عذاب انقراض را استفاده کرده است</span> </h3> <p> یکی از مفسرین<span class="footnote" rel="1" title="تفسیر المنار، ج ۱۲، ص ۸">*</span> در تفسیر جمله‌ <span class="aya" rel="11_3" data-words="8-13">یمتعکم متاعا حسنا إلی أجل مسمی</span> حرف عجیب و غریبی زده و گفته است این جمله هم چنان که در تفسیر سوره یونس نیز گفتیم می‌خواهد از نجات امت محمدی از عذاب انقراض خبر دهد و من نفهمیدم این خبر را از کجای آیه استفاده کرده!احتمال می‌دهم او از اینجا به اشتباه افتاده که خیال کرده آیه شریفه می‌خواهد به امت اسلام شرط کند که اگر به خدا و آیاتش ایمان بیاورند خدای تعالی آنان را به حیاتی نیکو خواهد رساند، حیاتی که انقراض پذیر نباشد، چون امت اسلام شرط را تحقق داده و ایمان آوردند، خدای تعالی هم اسلام را در دنیا منتشر کرد. و لیکن همه می‌دانیم با اینکه رسول  ( ص) فرستاده خدا به سوی عامه بشر بود، مع ذلک عامه بشر به وی ایمان نیاوردند، آنهایی هم که ایمان آوردند ایمان همگیشان خالص از نفاق نبود، و خلاصه ایمان زبانیشان از ظاهرشان به باطنشان راه نیافته و از زبان به قلب نرسیده بود. </p> <p>و اگر صرف ایمان بعضی از امت با کفر اکثریت امت در تحقق شرط کافی باشد و باعث شود که خدای تعالی عذاب استیصال را از امتی بردارد، این مقدار ایمان در امت نوح و هود و سایر انبیاء نیز وجود داشت، آنان نیز امت خود را به همان چیزی دعوت کردند که محمد  (ص) دعوت کرد، آنها نیز همان شرطی را کردند که آن جناب کرد، ولی دیدیم که عذاب عمومی همه را گرفت، و خدای تعالی تنها مؤمنین را نجات داد: <span class="aya" rel="30_47" data-words="15-20">و کان حقا علینا نصر المؤمنین</span><span class="footnote" rel="2" title="نصرت و یاری مؤمنان رای بر خود حتم گردانیدیم سوره روم، آیه ۴۷&quot;">*</span>. </p> <p>با اینکه قرآن کریم از نوح و هود و صالح وعده‌هایی حکایت کرده که به مردم خود دادند، از آن جمله از نوح حکایت کرده که به قوم خود گفت: <span class="aya" rel="71_10-12" data-words="2-23">استغفروا ربکم إنه کان غفارا، یرسل السماء علیکم مدرارا، و یمددکم بأموال و بنین و یجعل لکم جنات و یجعل لکم أنهارا</span><span class="footnote" rel="3" title="از پروردگار خود طلب مغفرت کنید که او بسیار آمرزگار است تا باران آسمانی رای بر شما بباراند و شما رای به داشتن اموال و فرزندان مدد فرماید، و برایتان باغها قرار دهد، و برایتان نهرها روان سازد سوره نوح، آیه ۱۲&quot;">*</span> و از هود (ع) حکایت کرده که به قوم خود فرمود:       <code class="page" rel="10,214"/> <span class="aya" rel="11_52" data-words="1-21">و یا قوم استغفروا ربکم ثم توبوا إلیه یرسل السماء علیکم مدرارا و یزدکم قوة إلی قوتکم و لا تتولوا مجرمین</span><span class="footnote" rel="1" title="ای مردم از پروردگار خود طلب مغفرت کنید و سپس به سویش رجوع نمایید تا آسمان را بر شما بارنده نموده نیرویی به نیرویتان بیفزاید و با گناه از او دور نشوید سوره هود، آیه ۵۶&quot;">*</span> و بطور کلی از نوح و هود و صالح و انبیاء بعد از ایشان (ع) حکایت کرده که به قوم خود گفتند: <span class="aya" rel="14_10" data-words="3-20">أ فی الله شک فاطر السماوات و الأرض یدعوکم لیغفر لکم من ذنوبکم و یؤخرکم إلی أجل مسمی</span><span class="footnote" rel="2" title="آیا در خدا، آفریدگار آسمانها و زمین شکی هست، او شما را می‌خواند تا گناهانی از شما را بیامرزد، و تا مدتی معین عمرتان دهد سوره ابراهیم، آیه ۱۰&quot;">*</span>. </p> <p>و اما اینکه آن مفسر گفت: هم چنان که در تفسیر سوره یونس نیز گفتیم ما به تفسیر سوره یونس او مراجعه کردیم و غیر از ادعا، هیچ بیانی نیافتیم و ما در همان سوره گفتیم که سوره یونس صریح در اینست که خدای تعالی بزودی در بین امت اسلام و بین پیامبرش قضاوت خواهد کرد، و آنان را عذاب و مؤمنین ایشان را نجات می‌دهد. این سنت الهی است که همواره در امتهای گذشته جریان یافته، <span class="aya" rel="33_62" data-words="8-13">و لن تجد لسنة الله تبدیلا .</span><span class="footnote" rel="3" title="برای سنت خدا تبدیلی نخواهی یافت">*</span> <code class="aya" rel="11_4"/> <span class="aya" rel="11_4" data-words="1-9">إلی الله مرجعکم و هو علی کل شیء قدیر</span> این جمله در مقام تعلیل مطلبی است که جمله‌ <span class="aya" rel="11_3" data-words="20-28">و إن تولوا فإنی أخاف علیکم عذاب یوم کبیر</span> آن را افاده می‌کرد، و آن مطلب مساله معاد بود، می‌فرمود: اگر اعراض کنید من بر شما بیم دارم که گرفتار عذاب روزی بزرگ شوید، زیرا بازگشت شما به سوی خداست ، و این جمله در عین اینکه تعلیل است، ذیلش شبهه‌ای را که ممکن است در دل کفار خلجان کند و فکر کنند چگونه ممکن است که ما بعد از مردن دو باره زنده شویم دفع نموده می‌فرماید:  خدا بر هر کاری توانا است . </p> <p>و معنای مجموع آیه چنین است که: اگر از بت‌پرستی دست برنداشتید و حاضر نشدید که خدا را به خلوص بپرستید، من بر شما می‌ترسم از عذاب روزی بزرگ، روزی که در پیش روی شما است، و بزودی با آن مواجه می‌شوید، و آن، روز قیامت است، روزی است که بعد از مردن دوباره زنده می‌شوید، چون بازگشت همه شما به سوی خدا است، و خدا قادر است بر هر کاری و بر اینکه شما را دوباره زنده کند، و از این کار عاجز نیست، پس بر شما باد که از       <code class="page" rel="10,215"/> استبعاد و تردید در این مساله دوری کنید. </p> <p><span class="phrase">بنا بر این، آیه شریفه خود قرینه‌ای است بر اینکه منظور از <em rel="fa_11_3_27-28" data-sentence="57:20">یوم کبیر</em> همان روز قیامت است.</span> قمی در تفسیر خود بدون ذکر نام امام (ع) روایت کرده که امام فرموده: منظور از <span class="aya" rel="11_3" data-words="26-28">عذاب یوم کبیر</span> عذاب دود و صیحه است.<span class="footnote" rel="1" title="تفسیر قمی، ج ۱، ص ۳۲۱">*</span>   <code class="page" rel="10,216"/> </p>
