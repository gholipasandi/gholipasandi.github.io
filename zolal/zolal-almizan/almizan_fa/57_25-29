<h3 class="ayas">سوره الحدید آیه‌های ۲۵ تا ۲۹</h3><code class="section" rel="57_25-29"/><h3>ترجمه آیات</h3> <p> <span class="trans" rel="57_25"> (و چگونه از انفاق شانه خالی می‌کنید؟) با اینکه ما رسولان خود را همراه با معجزات روشن گسیل داشتیم، و با ایشان کتاب و میزان نازل کردیم تا مردم را به عدالت خوی دهند، و آهن را که نیروی شدید در آن است و منافع بسیاری دیگر برای مردم دارد نازل کردیم، تا با سلاحهای آهنین از عدالت دفاع کنند، و تا<code class="page" rel="19,300"/> خدا معلوم کند چه کسی خدا و فرستادگان او را ندیده یاری می‌کند، آری خدا خودش هم نیرومند و عزیز است.  «۲۵» </span><span class="trans" rel="57_26">و با اینکه نوح و ابراهیم را فرستادیم، و نبوت و کتاب را در ذریه او قرار دادیم، در عین حال بعضی از آنان راه یافته و بسیاری از ایشان فاسق شدند.  «۲۶» </span><span class="trans" rel="57_27">به دنبال آن رسولان خود را گسیل داشتیم، و عیسی بن مریم را فرستادیم، و به او انجیل دادیم، و در دل پیروانش رأفت و رحمت و رهبانیتی قرار دادیم که خود آنان بدعتش را نهاده بودند، و ما بر آنان واجب نکرده بودیم، اما منظور آنان هم جز رضای خدا نبود، اما آن طور که باید رعایت آن رهبانیت را نکردند، و در نتیجه به کسانی که از ایشان ایمان آورده بودند، اجرشان را دادیم و بسیاری از ایشان فاسق شدند.  «۲۷» </span><span class="trans" rel="57_28">ای کسانی که ایمان آورده‌اید، به این پایه از ایمان اکتفاء نکنید، تقوا پیشه کنید، و به رسول او ایمان بیاورید، تا دوباره رحمت خود را به شما بدهد، و برایتان نوری قرار دهد که با آن زندگی کنید، و شما را بیامرزد و خدا آمرزگار و رحیم است.  «۲۸» </span><span class="trans" rel="57_29">این بدان جهت بود که اهل کتاب نپندارند که مؤمنین به اسلام، راهی به فضل خدا ندارند، و اینکه بدانند که فضل به دست خداست، آن را به هر کس بخواهد می‌دهد، و خدا دارای فضلی عظیم است.  «۲۹» </span></p>       <h3>بیان آیات</h3> <p> خدای تعالی پس از اشاره به قساوتی که دلهای مؤمنین را فرا گرفته، و در نتیجه در امتثال تکالیف دینی و مخصوصا انفاق در راه خدا که مایه قوام امر جهاد است تثاقل ورزیدند، و آن گاه ایشان را به اهل کتاب تشبیه کرد که در اثر طولانی شدن مهلت خدا به آنان دلهایشان دچار قساوت گردید، اینک در این آیات غرض الهی از فرستادن رسولان و نازل کردن کتاب و میزان همراه ایشان را بیان کرده، می‌فرماید: غرض از این ارسال رسل و انزال کتب این بود که انبیا مردم را به عدالت عادت دهند، تا در مجتمعی عادل زندگی کنند، و آهن را نازل کرد تا بندگان خود را در دفاع از مجتمع صالح خود و بسط کلمه حق در زمین بیازماید، علاوه بر منافع دیگری که آهن دارد، و مردم از آن بهره‌مند می‌شوند. </p> <p>آن گاه فرمود که نوح و ابراهیم (ع) را فرستاد، و نبوت و کتاب را در ذریه آن دو بزرگوار قرار داد، و یکی پس از دیگری رسولانی گسیل داشت، و این سنت هم چنان در تمامی امت‌ها استمرار یافت، و نتیجه کار همواره این بود که عده‌ای از مردم راه حق را یافته، اکثریتی از ایشان فاسق شدند، و سپس سوره را با دعوت مردم به این معنا ختم می‌کند که<code class="page" rel="19,301"/> ایمان خود را تکمیل کنند، تا از رحمت خدا دو چندان عایدشان گردد. </p> <h3> <span class="title" rel="57_25"><span class="phrase">مقصود از <em>کتاب</em> و <em rel="fa_57_25_10-10" data-sentence="25:123">میزان</em> در آیه: <span class="aya" rel="57_25" data-words="1-10">لقد أرسلنا رسلنا بالبینات و أنزلنا معهم الکتاب و المیزان...</span></span> </span> </h3> <p> <span class="aya" rel="57_25" data-words="1-13">لقد أرسلنا رسلنا بالبینات و أنزلنا معهم الکتاب و المیزان لیقوم الناس بالقسط...</span> این آیه مطلب تازه‌ای از سر گرفته، و با آن معنای تشریع دین از راه ارسال رسل و انزال کتاب و میزان را بیان می‌کند و می‌فرماید که: غرض از این کار این است که مردم به قسط و عدالت عادت کرده و خوی بگیرند، و نیز به این وسیله و با انزال حدید امتحان شوند، و برایشان معلوم شود که چه کسی خدای نادیده را یاری می‌کند، و چه کسی از یاری او مضایقه می‌نماید، و نیز بیان کند که امر رسالت از آغاز خلقت مستمرا در بشر جریان داشته، و به طور مداوم از هر امتی جمعی هدایت یافته، و بسیاری فاسق شده‌اند. </p> <p><span class="phrase">پس منظور از کلمه <em rel="fa_57_25_4-4" data-sentence="17:248">بینات</em> در جمله‌ <span class="aya" rel="57_25" data-words="1-4">لقد أرسلنا رسلنا بالبینات</span> آیات بینات است، آیاتی که به وسیله آن بیان می‌کند که رسولان، فرستاده از جانب اویند، و آن آیات یا عبارت است از معجزات باهره، و یا بشارت واضح، و یا حجت‌های قاطع.</span> </p> <p> <span class="aya" rel="57_25" data-words="5-8">و أنزلنا معهم الکتاب</span> -منظور از کتاب وحیی است که صلاحیت آن را دارد که نوشته شود و به صورت کتاب در آید،  (نه اینکه کتاب جلد شده از آسمان بفرستد) بلکه دستوراتی است که می‌شود آن را نوشت، دستوراتی که مشتمل است بر معارفی دینی، از قبیل عقاید حق و اعمال صالح، و این کتابهای آسمانی که معنایش معلوم شد، عبارتند از پنج کتاب 1-کتاب نوح،2-کتاب ابراهیم،3-کتاب تورات،4-کتاب انجیل،5-کتاب قرآن. </p> <p> <span class="aya" rel="57_25" data-words="9-13">و المیزان لیقوم الناس بالقسط</span> <span class="phrase">-مفسرین، <em rel="fa_57_25_10-10" data-sentence="9:703">میزان</em> را به همان ترازو که دارای دو کفه است و سنگینی‌ها را با آن می‌سنجند تفسیر کرده‌اند، و جمله‌ <span class="aya" rel="57_25" data-words="11-13">لیقوم الناس بالقسط</span> را غایت و غرض انزال میزان گرفته، گفته‌اند: معنای جمله این است که: ما ترازو را نازل کردیم تا مردم را به عدالت در معاملات خود عادت دهیم، و در نتیجه دیگر خسارت و ضرری نبینند، و اختلالی در وزن‌ها پدید نیاید، و نسبت میان اشیاء مضبوط شود، چون قوام زندگی بشر به اجتماع است، و قوام اجتماع هم به معاملاتی است که در بین آنان دائر است، و یا مبادلاتی که با دادن این کالا و گرفتن آن کالا صورت می‌گیرد، و معلوم است که قوام این معاملات و مبادلات در خصوص کالاهایی که باید وزن شود به این است که نسبت میان آنها محفوظ شود، و این کار را ترازو انجام می‌دهد.</span> </p> <p>تفسیر دیگری که احتمالا می‌شود برای میزان کرد-و خدا داناتر است-این است که: منظور از میزان، دین باشد، چون دین عبارت است از چیزی که عقاید و اعمال اشخاص با آن<code class="page" rel="19,302"/> سنجیده می‌شود، و این سنجش هم مایه قوام زندگی سعیده انسان اجتماعی و انفرادی است، و این احتمال با سیاق کلام که متعرض حال مردم از حیث خشوع و قساوت قلب‌ و جدیت و سهل‌انگاریشان در امر دین است سازگارتر است. </p> <p>بعضی هم گفته‌اند: مراد از میزان، عقل است. </p> <h3> <span class="title" rel="57_25">وجه تعبیر به انزال حدید در: <span class="aya" rel="57_25" data-words="14-16">و أنزلنا الحدید</span> </span> </h3> <p> <span class="aya" rel="57_25" data-words="14-16">و أنزلنا الحدید</span> -ظاهرا این انزال نظیر انزال در آیه‌ <span class="aya" rel="39_6" data-words="9-15">و أنزل لکم من الأنعام ثمانیة أزواج</span><span class="footnote" rel="1" title="و برای شما از چارپایان هشت زوج نازل کرد سوره زمر، آیه ۶">*</span> باشد، و ما در تفسیر سوره زمر گفتیم: اگر خلقت مخلوقات زمینی را انزال نامیده، به این اعتبار است که خدای تعالی ظهور اشیا در عالم هستی را بعد از عدم انزال خوانده، به این اعتبار که هر موجودی از موجودات نزد خدا و در عالم غیب خزینه‌ها دارد، و آن موجود پس از آنکه اندازه‌گیری شده، و در خور عالم شهادت شده به ظهور پیوسته است، و این خود نوعی نزول است، هم چنان که فرموده: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="2" title="هیچ موجودی نیست مگر آنکه نزد ما خزینه‌هایی از آن است و ما نازلش نمی‌کنیم مگر به اندازه‌ای معلوم سوره حجر، آیه ۲۱">*</span>. </p> <p> <span class="aya" rel="57_25" data-words="17-22">فیه بأس شدید و منافع للناس</span> <span class="phrase">-کلمه <em rel="fa_57_25_18-18" data-sentence="6:314">باس</em> به معنای تاثیر شدید است، لیکن غالبا در شدت در دفاع و جنگ استعمال می‌شود، و بدین جهت فرموده در آهن باسی شدید است، که بطور مدام جنگ‌ها و مقاتلات و انواع دفاعها نیاز به آهن داشته، چون اقسام سلاحهایی که درست می‌کرده‌اند از آهن بوده، و بشر از دیر باز به این فلز دست یافته، و متوجه منافعش شده، و آن را استخراج کرده است.</span> </p> <p>و اما منافع دیگری که این فلز برای مردم دارد احتیاج به بیان ندارد، چون می‌بینیم که آهن در تمامی شعب زندگی و صنایع مربوط به آنها و دخالت دارد. </p> <p> <span class="aya" rel="57_25" data-words="23-30">و لیعلم الله من ینصره و رسله بالغیب</span> -این جمله غایتی است عطف بر غایتی که حذف شده، و تقدیر کلام چنین است و انزلنا الحدید لکذا و لیعلم اللَّه من ینصره... ، یعنی ما آهن را برای این و... نازل کردیم، و نیز برای اینکه خدا معلوم کند چه کسی او و رسولان- او را یاری می‌کند... </p> <p>و مراد از یاری کردن پیامبران خدا جهاد در راه او است، تا از مجتمع دینی دفاع نموده، کلمه حق را بسط دهند، و منظور از اینکه فرمود: این نصرت را به غیب می‌کنند، این است که در حال غیبت رسول او را یاری می‌کنند، حال یا غیبت رسول از ایشان، و یا غیبت ایشان از رسول، و مراد از اینکه فرمود: تا خدا بداند... این است که خدا یاوران خود و     <code class="page" rel="19,303"/> فرستادگان خود را از آنهایی که یاری نمی‌کنند، متمایز و جدا سازد. </p> <p> <span class="aya" rel="57_25" data-words="31-34">إن الله قوی عزیز</span> -این جمله خاتمه آیه است، و ختم کردن آیه با این جمله گویا اشاره باشد به اینکه دستور خدای تعالی به جهاد برای همین بوده که امتثال کنندگان را از دیگران جدا کند، نه اینکه خدای تعالی احتیاجی به نصرت ناصری داشته باشد، چون خدا قوی‌ای است که به هیچ وجه ضعف در او راه ندارد، و عزیزی است که ذلت به سویش راه نمی‌یابد. </p> <p><code class="aya" rel="57_26"/> <span class="aya" rel="57_26" data-words="1-19">و لقد أرسلنا نوحا و إبراهیم و جعلنا فی ذریتهما النبوة و الکتاب فمنهم مهتد و کثیر منهم فاسقون</span> از اینجا به بیان این نکته شروع شده که اهتدا و فسق در امت‌های گذشته نیز همواره جریان داشته، و تا امروز جریان دارد، پس اینطور نیست که این امت و یا امتی از امت‌ها با تمامی افرادش به صلاح گراییده باشند و یا بگروند، بلکه همواره چنین بوده و چنین خواهد بود، که عده بسیاری از افراد امت به فسق گراییده‌اند. </p> <p>و ضمیر در <em>فمنهم</em> و نیز در <em>منهم</em> به ذریه بر می‌گردد، و بقیه الفاظ آیه روشن است. </p> <h3> <span class="title" rel="57_25 57_26 57_27 57_28 57_29">منظور از قرار دادن رأفت و رحمت در دل‌های پیروان عیسی (علیه السلام) </span> </h3> <p> <code class="aya" rel="57_27"/> <span class="aya" rel="57_27" data-words="1-13">ثم قفینا علی آثارهم برسلنا و قفینا بعیسی ابن مریم و آتیناه الإنجیل...</span> در مجمع البیان می‌گوید: کلمه <em>تقفیه</em> که مصدر فعل <em>قفینا</em> است، به معنای این است که چیزی را به طور مستمر دنبال چیزی دیگر قرار دهی، و به همین جهت آخرهای شعر را قافیه شعر می‌گویند، چون همه شعرها به دنبال شعر اول و از نظر قیافه و وزن تابع آن هستند<span class="footnote" rel="1" title="مجمع البیان، ج ۹، ص ۲۴۲">*</span>. </p> <p>و <span class="phrase">ضمیر در جمله‌ <span class="aya" rel="57_27" data-words="3-4">علی آثارهم</span> به نوح و ابراهیم و سابقین از ذریه آن دو بزرگوار بر می‌گردد، به دلیل اینکه بعد از نوح‌ هیچ پیامبری مبعوث نشد مگر آنکه از ذریه آن جناب بود، چون نسل بعد از نوح نسل خود آن جناب بود، به شهادت اینکه عیسی بن مریم با اینکه از ذریه ابراهیم (ع) است مع ذلک خدای تعالی در باره نوح (ع) فرموده: <span class="aya" rel="37_77" data-words="1-5">و جعلنا ذریته هم الباقین</span><span class="footnote" rel="2" title="ذریه او را تنها باقی مانده قرار دادیم سوره صافات، آیه ۷۷">*</span> و باز فرموده: <span class="aya" rel="6_84" data-words="14-19">و من ذریته داود و سلیمان</span>... <span class="aya" rel="6_85" data-words="5-6">و عیسی</span><span class="footnote" rel="3" title="و از ذریه نوح داوود و سلیمان است و یکی هم عیسی است سوره انعام، آیه ۸۵">*</span>، پس معلوم می‌شود منظور از جمله‌ <span class="aya" rel="57_27" data-words="1-5">ثم قفینا علی آثارهم برسلنا...</span> در پی آوردن لاحقین از ذریه آن دو       <code class="page" rel="19,304"/> بزرگوار است بعد از آن دو، که سابقین ذریه آن دو بودند، و در جمله <em rel="fa_57_27_3-4" data-sentence="1076:121">علی اثارهم</em> اشاره‌ای است به اینکه طریقه‌ای که بشر باید در پیش بگیرد یک طریقه است، که آیندگان باید آن را به دنبال گذشتگان پیش بگیرند.</span> </p> <p> <span class="aya" rel="57_27" data-words="6-22">و قفینا بعیسی ابن مریم و آتیناه الإنجیل و جعلنا فی قلوب الذین اتبعوه رأفة و رحمة</span> <span class="phrase">-واژه  <em rel="fa_57_27_20-20" data-sentence="7:294">رأفت</em> -به طوری که گفته‌اند<span class="footnote" rel="1" title="نه، به پروردگارت سوگند، ایمان نخواهد آورد، مگر وقتی که تو را در مشاجراتی که بینشان واقع می‌شود حاکم بدانند، و چون حکم کردی به هیچ وجه در دل ناراحت نشوند، و بلکه به طور کلی تسلیم باشند سوره نساء، آیه ۶۵">*</span> -با واژه رحمت مترادفند.</span> </p> <p>ولی از بعضی<span class="footnote" rel="2" title="روح المعانی، ص ۱۹۳">*</span> دیگر نقل شده که میان آن دو فرق گذاشته و گفته‌اند: رأفت در مورد دفع شر، و رحمت در مورد جلب خیر استعمال می‌شود. </p> <p>و ظاهرا مراد از قرار دادن رأفت و رحمت در دلهای پیروان عیسی (ع) این باشد که خدا آنان را موفق به رأفت و رحمت در بین خود کرده، در نتیجه بر پایه کمک به یکدیگر و مسالمت زندگی می‌کردند، هم چنان که یاران پیامبر اسلام را نیز به این خصلت ستوده و فرموده: <span class="aya" rel="48_29" data-words="10-11">رحماء بینهم</span><span class="footnote" rel="3" title="سوره فتح، آیه ۲۹">*</span>. </p> <p>بعضی<span class="footnote" rel="4" title="مجمع البیان، ج ۹، ص ۲۴۳">*</span> هم گفته‌اند: مراد از قرار دادن رأفت و رحمت در دلهای آنان این است که ایشان را امر بدان نموده، و تشویق در آن فرموده، و وعده ثواب در مقابل آن داده است. </p> <p> <span class="aya" rel="57_27" data-words="23-28">و رهبانیة ابتدعوها ما کتبناها علیهم</span> <span class="phrase">-کلمه <em rel="fa_57_27_24-24" data-sentence="6:193">رهبانیت</em> از ماده <em>رهبت</em> به معنای خشیت و ترس است، و عرفا اطلاق بر ترک دنیا می‌شود، به اینکه کسی رابطه خود را از مردم قطع کند و یکسره به عبادت خدا بپردازد، و انگیزه‌اش از این کار خشیت از خدا باشد.</span> و کلمه <em>ابتداع</em> به معنای این است که انسان چیزی را جزو دین کند که جزو دین نباشد، سنت و عملی را باب کند که در هیچ دینی نبوده باشد، و جمله ما کتبناها علیهم در معنای پاسخ از سؤالی تقدیری است. گویا کسی پرسیده: معنای بدعت‌گذاری آنان چیست؟ فرموده: اینکه چیزی را جزو دین کنند که ما بر آنان ننوشته‌ایم. </p> <p>و معنای آیه این است که: پیروان مسیح (ع) از پیش خود رهبانیتی بدعت نهادند که ما آن را برای آنان تشریع نکرده بودیم. </p> <p> <span class="aya" rel="57_27" data-words="29-36">إلا ابتغاء رضوان الله فما رعوها حق رعایتها</span> -این استثنا به اصطلاح استثنایی است منقطع، و معنایش با جمله قبل این است که ما آن رهبانیت را بر آنان واجب نکرده بودیم،       <code class="page" rel="19,305"/> لیکن خود آنان برای خوشنودی خدا و به دست آوردن رضوان او آن را بر خود واجب کردند، ولی آن طور که باید همان رهبانیت خود ساخته را حفظ نکردند، و از حدود آن تجاوز کردند. </p> <p>و در این گفتار اشاره‌ای است به اینکه آن رهبانیتی که یاران مسیح از پیش خود ساختند، هر چند خدای تعالی تشریعش نکرده بود، ولی مورد رضایت خدای تعالی بوده. </p> <p> <span class="aya" rel="57_27" data-words="37-45">فآتینا الذین آمنوا منهم أجرهم و کثیر منهم فاسقون</span> -این آیه اشاره است به این که آنها مانند امت‌های رسولان سابق هستند، برخی مؤمنند و بر اساس ایمان خودشان ماجورند و بیشتر آنها فاسقند، و غلبه با فسق است. </p> <h3> <span class="title" rel="57_28">معنای امر به ایمان به رسول (صلی اللَّه علیه و آله و سلم) در آیه: <span class="aya" rel="57_28" data-words="1-9">یا أیها الذین آمنوا اتقوا الله و آمنوا برسوله...</span> </span> </h3> <p> <code class="aya" rel="57_28"/> <span class="aya" rel="57_28" data-words="1-13">یا أیها الذین آمنوا اتقوا الله و آمنوا برسوله یؤتکم کفلین من رحمته...</span> در این آیه کسانی را که ایمان آورده‌اند امر می‌کند به تقوا و به ایمان به رسول، با اینکه این اشخاص دعوت دینی را پذیرفته‌اند، و قهرا به خدا و نیز به رسول ایمان آورده‌اند، پس همین امر مجدد به ایمان به رسول دلیل بر این است که مراد از این ایمان، پیروی کامل و اطاعت تام از رسول است، چه اینکه امر و نهی رسول مربوط به حکمی از احکام شرع باشد، و چه اعمال ولایتی باشد که آن جناب بر امور امت دارد، هم چنان که در جای دیگر فرمود: <span class="aya" rel="4_65" data-words="1-21">فلا و ربک لا یؤمنون حتی یحکموک فیما شجر بینهم ثم لا یجدوا فی أنفسهم حرجا مما قضیت و یسلموا تسلیما</span><span class="footnote" rel="1" title="روح المعانی، ج ۲۷، ص ۱۹۳">*</span>. </p> <p>پس ایمانی که در آیه مورد بحث بدان امر شده ایمانی است بعد از ایمان، و مرتبه‌ای است از ایمان، بالاتر از مرتبه‌ای که قبلا داشتند، و تخلف از آثارش ممکن بود، مرتبه‌ای است که به خاطر اینکه قوی است اثرش از آن تخلف نمی‌کند، و به همین مناسبت فرمود: <span class="aya" rel="57_28" data-words="10-13">یؤتکم کفلین من رحمته</span>، و کفل به معنای حظ و نصیب است پس کسی که دارای این مرتبه بالای از ایمان باشد ثوابی روی ثواب دارد، هم چنان که ایمانی روی ایمان دارد. </p> <p>بعضی<span class="footnote" rel="2" title="آیا کسی که مرده بود، سپس ما او را زنده کردیم، و برایش نوری قرار دادیم که با آن در بین مردم آمد و شد می‌کند، مانند کسی است که در ظلمتهایی بسر می‌برد که بیرون شدنی برایشان نیست؟ انعام، آیه ۱۲۲">*</span> از مفسرین گفته‌اند: مراد از دادن دو کفل از رحمت، دادن دو أجری است که به اهل کتاب هم وعده‌اش داده، گویا فرموده به شما هم دو اجر می‌دهد، همان دو اجری که به مؤمنین اهل کتاب وعده داده بود، چون شما هم در ایمان آوردن به رسولان گذشته خدا و     <code class="page" rel="19,306"/> به آخرین رسول او مثل ایشانید، شما هم میان احدی از رسولان او فرق نمی‌گذارید. </p> <p> <span class="aya" rel="57_28" data-words="14-19">و یجعل لکم نورا تمشون به</span> -بعضی<span class="footnote" rel="1" title="روح المعانی، ج ۲۷، ص ۱۹۳">*</span> از مفسرین گفته‌اند: منظور این است که در روز قیامت نوری به آنان می‌دهد که با آن در بین مردم آمد و شد می‌کنند. و این همان نوری است که در آیه‌ <span class="aya" rel="57_12" data-words="6-11">یسعی نورهم بین أیدیهم و بأیمانهم</span> به آن تصریح می‌کرد. </p> <p>لیکن این حرف درست نیست، چون مقید کردن آیه است به قیدی که هیچ دلیلی بر آن نیست، و اطلاق آیه دلالت دارد که این مؤمنین، هم در دنیا نور دارند و هم در آخرت، هم چنان که در باره نور دنیایی آنان آیه شریفه زیر بر آن دلالت دارد: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="2" title="جوامع الجامع، ص ۴۶۳">*</span> و در باره نور آخرتشان آیه شریفه زیر دلالت می‌کند: <span class="aya" rel="57_12" data-words="1-11">یوم تری المؤمنین و المؤمنات یسعی نورهم بین أیدیهم و بأیمانهم</span><span class="footnote" rel="3" title="روزی که مؤمنین و مؤمنات را می‌بینی که نورشان پیشاپیش آنان در حرکت است سوره حدید، آیه ۱۲">*</span>. </p> <p> <span class="aya" rel="57_28" data-words="20-26">و یغفر لکم و الله غفور رحیم</span> -در این جمله وعده‌ای را که از رحمت خود و نور دادن به آنان داده تکمیل کرده است. </p> <h3> <span class="title" rel="57_29">مراد از نوری که خدا برای مؤمنین قرار می‌دهد که بدان راه روند و معنای آیه: <span class="aya" rel="57_29" data-words="1-4">لئلا یعلم أهل الکتاب...</span> </span> </h3> <p> <code class="aya" rel="57_29"/> <span class="aya" rel="57_29" data-words="1-11">لئلا یعلم أهل الکتاب ألا یقدرون علی شیء من فضل الله...</span> از ظاهر سیاق برمی‌آید که در آیه شریفه التفاتی از خطاب به مؤمنین که در <span class="aya" rel="57_28" data-words="15-16">یجعل لکم</span> بود به خطاب به شخص رسول خدا (ص) به کار رفته باشد، و خطاب در آیه و روی سخن در آن متوجه شخص شخیص آن جناب باشد. و <span class="phrase">مراد از <em>علم</em>  مطلق اعتقاد است هم چنان که کلمه <em>زعم</em> هم به همین معنا است و کلمه <em>ان</em> مخفف  <em>أن</em> است، و ضمیر <em rel="fa_57_29_6-6" data-sentence="136:68">یقدرون</em> به مؤمنین بر می‌گردد، و در این کلام تعلیلی است برای مضمون آیه قبلی.</span> </p> <p>و معنای آیه این است که: اگر ما ایشان را با اینکه مرتبه‌ای از ایمان داشتند امر به ایمان کردیم، و وعده‌شان دادیم که دو کفل از رحمت به آنان می‌دهیم و نور و مغفرتشان ارزانی می‌داریم، همه برای این بود که اهل کتاب خیال نکنند مؤمنین هیچ قدرتی ندارند، و       <code class="page" rel="19,307"/> به هیچ وجه دستشان به فضل خدا نمی‌رسد، و تنها مؤمنین اهل کتابند که اگر ایمان داشته باشند اجرشان دو چندان داده می‌شود. </p> <p><span class="phrase">بعضی<span class="footnote" rel="1" title="مجمع البیان، ج ۹، ص ۲۴۳">*</span> از مفسرین گفته‌اند: <em>لا</em> در <em rel="fa_57_29_1-1" data-sentence="111:487">لئلا</em> زایده است، و ضمیر در جمله  <em rel="fa_57_29_6-6" data-sentence="195:444">یقدرون</em> به اهل کتاب بر می‌گردد، و معنای آیه چنین است که: اگر ما به مؤمنین آن وعده‌ها را دادیم، برای این بود که اهل کتاب که معتقدند و می‌گویند: اگر مؤمنین ما به کتاب اسلام ایمان بیاورند دو اجر دارند، و اگر نیاورند یک اجر (پس واجب نیست ایمان بیاورند)، بدانند که در اشتباهند، و اگر به کتاب اسلام ایمان نیاورند دستشان به هیچ جا بند نیست، و به هیچ فضلی از خدا دست نمی‌یابند، این گفته آن مفسر است، لیکن اینطور معنا کردن، لقمه را از پس گردن به دهان بردن است.</span> </p> <p> <span class="aya" rel="57_29" data-words="12-24">و أن الفضل بید الله یؤتیه من یشاء و الله ذو الفضل العظیم</span> -این قسمت از آیه عطف است بر جمله <em>ان لا یعلم</em> ، و معنایش این است که: اگر ما آن وعده‌ها را دادیم، برای این بود که چنین و چنان شود، و نیز برای این بود که فضل به دست خدا است و خدا دارای فضلی عظیم است. </p> <p>البته در آیه شریفه اقوال و احتمالات دیگری نیز هست، که در نقل و بحث پیرامون آنها فایده‌ای نیست. </p> <h3>بحث روایتی‌ <span class="title" rel="57_28 57_25 57_27 57_29 57_26">روایاتی در باره میزان، انزال حدید ، بدعت رهبانیت در نصرانیت، انفاق و... </span> </h3> <p> از جوامع الجامع نقل کرده‌اند که گفته است: جبرئیل میزان را نازل کرد و آن را به نوح (ع) داده گفت: به قوم خود دستور بده اجناس خود را با این وزن کنند<span class="footnote" rel="2" title="اصول کافی، ج ۱، ص ۱۹۴، ح ۳">*</span>. </p> <p>و در احتجاج از علی (ع) روایت کرده که در حدیثی فرمود: معنای انزال در جمله‌ <span class="aya" rel="57_25" data-words="14-19">و أنزلنا الحدید فیه بأس شدید</span> خلقت است، پس معنای جمله این است که: ما آهن را خلق کردیم،  (نه اینکه از آسمان نازل کرده باشیم)<span class="footnote" rel="3" title="احتجاج، ج ۱، ص ۳۷۲، طبع نجف اشرف">*</span>. </p> <p>و در مجمع البیان از ابن مسعود روایت کرده که گفت: من در پشت سر رسول خدا (ص) سوار بر الاغ بودم، به من فرمود: ای ابن ام عبد!هیچ می‌دانی بنی       <code class="page" rel="19,308"/> اسرائیل مساله رهبانیت را از کجا بدعت کردند؟ عرضه داشتم: خدا و رسولش بهتر می‌دانند. </p> <p>فرمود: سلاطین جور بعد از عیسی (ع) بر آنان مسلط شدند، و معصیت‌ها را رواج دادند، اهل ایمان به خشم آمده با آنان به جنگ برخاستند، و در آخر شکست خوردند و این کار سه نوبت صورت گرفت، و در هر سه نوبت شکست نصیب آنان شد، و در نتیجه از مؤمنین به جز عده‌ای اندک نماند. </p> <p>این بار گفتند: اگر دشمنان، ما را بشناسند و ما خود را به آنان نشان دهیم تا آخرین نفر ما را نابود خواهند کرد، و دیگر احدی باقی نمی‌ماند که به سوی دین دعوت کند، پس بیایید در روی زمین پراکنده و پنهان شویم، تا خدای تعالی پیغمبری را که عیسی وعده‌اش را داده مبعوث کند، و منظورشان از آن پیغمبر، من (محمد) بودم، ناگزیر متفرق شده به غارهای کوه پناه برده، از آن موقع رهبانیت را پی نهادند. بعضی از آنان متمسک به دین خود شده، و بعضی دیگر به کلی کافر شدند، آن گاه رسول خدا (ص) این آیه را خواند: <span class="aya" rel="57_27" data-words="23-28">و رهبانیة ابتدعوها ما کتبناها علیهم...</span>. </p> <p>آن گاه فرمود: ای ابن ام عبد!آیا می‌دانی رهبانیت امت من چیست؟ عرضه داشتم: خدا و رسولش داناترند، فرمود: رهبانیت امت من هجرت و جهاد و نماز و روزه و حج و عمره است<span class="footnote" rel="1" title="مجمع البیان، ج ۹، ص ۲۴۴">*</span>. </p> <p>و در کافی به سند خود از ابی الجارود روایت کرده که گفت: به امام ابی جعفر  (ع) عرضه داشتم:  (من فکر می‌کنم) خدای تعالی‌ به اهل کتاب خیر بسیاری داده. </p> <p>پرسید: چه خیری؟ عرضه داشتم: همین که در باره آنان فرموده: <span class="aya" rel="28_52" data-words="1-8">الذین آتیناهم الکتاب من قبله هم به یؤمنون</span>... <span class="aya" rel="28_54" data-words="1-6">أولئک یؤتون أجرهم مرتین بما صبروا</span>. می‌گوید: امام در پاسخ فرمود: خدای تعالی به شما مسلمانان نیز همان را داده که به ایشان داده بود، و این آیه را تلاوت کرد: <span class="aya" rel="57_28" data-words="1-19">یا أیها الذین آمنوا اتقوا الله و آمنوا برسوله یؤتکم کفلین من رحمته و یجعل لکم نورا تمشون به</span>، که منظور از نوری که با آن آمد و شد کنید امامی است که به وی اقتدا کنید<span class="footnote" rel="2" title="روح المعانی، ج ۲۷، ص ۱۹۰">*</span>. </p> <p>و در مجمع البیان از سعید بن جبیر روایت کرده که گفت: رسول خدا (ص) جعفر (طیار) را با هفتاد سوار به سوی نجاشی روانه کرد تا او را دعوت کند، جعفر به نجاشی وارد شد و دعوتش کرد، و او دعوت وی را پذیرفت، و به رسول خدا (ص)     <code class="page" rel="19,309"/> ایمان آورد، همین که جعفر خواست برگردد جمعی از افرادی که به دعوت اسلام ایمان آورده بودند و از اهل مملکت نجاشی بودند و عده‌شان به چهل نفر می‌رسید به نجاشی گفتند: به ما اجازه بده به دیدن این پیامبر برویم و به دست وی اسلام آوریم. </p> <p>این جمع به اتفاق جعفر آمدند، و از نزدیک، شدت فقر و تنگدستی مسلمین را دیدند، و از رسول خدا (ص) اجازه دیدار خواسته به شرف حضورش نایل شده گفتند: یا نبی اللَّه ما دارای ثروت بسیاری هستیم، و ما شدت فقر مسلمانان را دیدیم، اگر اجازه دهی به وطن خود برگردیم و اموال خود را با خود آورده با مسلمانان در آن اموال مواسات کنیم، رسول خدا (ص) اجازه داده نامبردگان برگشته اموال خود را با خود آوردند، و در بین مسلمانان تقسیم کردند، و خدای تعالی این آیه را در باره عمل آنان نازل کرد: <span class="aya" rel="28_52" data-words="1-8">الذین آتیناهم الکتاب من قبله هم به یؤمنون</span>... <span class="aya" rel="28_54" data-words="11-14">و مما رزقناهم ینفقون</span> که منظور از انفاق همان مواساتی است که با مسلمانان کردند. </p> <p>این آیه و مخصوصا جمله‌ <span class="aya" rel="28_54" data-words="1-6">أولئک یؤتون أجرهم مرتین بما صبروا</span> بگوش بقیه اهل کتاب که به اسلام ایمان نیاورده بودند رسید، به اصطلاح سوژه‌ای به دست آورده به مسلمانان روی آوردند که به حکم این آیه هر کس از ما به کتاب شما ایمان بیاورد دو تا اجر دارد، یکی اجر ایمان به قرآن، و یکی هم اجر ایمان به کتابهای آسمانی قبل از قرآن، و هر کس ایمان نیاورد تنها یک اجر دارد، پس ما که اسلام نیاورده‌ایم یک اجر داریم، و شما هم که قبلا اهل کتاب نبودید و تنها اسلام را قبول کرده‌اید یک اجر دارید، پس دیگر چه مزیتی بر ما دارید؟ در پاسخ این گفتار اهل کتاب آیه زیر نازل شد که می‌فرماید: <span class="aya" rel="57_28" data-words="1-9">یا أیها الذین آمنوا اتقوا الله و آمنوا برسوله...</span>، و به حکم آن برای مسلمانان نیز دو اجر قرار داد، به اضافه نور و مغفرت، و در آخر فرمود: <span class="aya" rel="57_29" data-words="1-4">لئلا یعلم أهل الکتاب</span> تا اهل کتاب بدانند که اشتباه کرده‌اند<span class="footnote" rel="1" title="روح المعانی، ج ۲۷، ص ۱۹۰">*</span>. </p> 
