<h3 class="ayas">سوره یس آیه‌های ۱۳ تا ۳۲</h3><code class="section" rel="36_13-32"/><h3>ترجمه آیات</h3> <p> <span class="trans" rel="36_13">مردم قریه را برایشان مثل بیاور که فرستادگان خدا به سوی آنان آمدند.  «۱۳» </span><span class="trans" rel="36_14">آن زمان که ما دو نفر از رسولان را به سوی ایشان گسیل داشتیم و آن دو را تکذیب کردند پس به وسیله رسول سومی آن دو رسول را تقویت کردیم و همگی گفتند که ما فرستاده به سوی شماییم.  «۱۴» </span><span class="trans" rel="36_15">گفتند شما به جز بشری مثل ما نیستید و رحمان هیچ پیامی نازل نکرده و مدعای شما به جز دروغ نمی‌تواند باشد.  «۱۵» </span><span class="trans" rel="36_16">گفتند: پروردگار ما می‌داند که ما فرستادگان به سوی شماییم.  «۱۶» </span><span class="trans" rel="36_17">و ما به جز رساندن پیام او به طور آشکار وظیفه دیگری نداریم.  «۱۷» </span><span class="trans" rel="36_18">گفتند ما شما را بد قدم و نحس می‌دانیم اگر دست از گفته خود برندارید قطعا سنگسارتان می‌کنیم و از ناحیه ما عذابی دردناک به شما خواهد رسید.  «۱۸» </span><span class="trans" rel="36_19"> (رسولان) گفتند نحوست با خود شماست که وقتی تذکرتان می‌دهند حق را نمی‌پذیرید بلکه شما مردم مسرف و متجاوزید.  «۱۹» </span><span class="trans" rel="36_20">و از دورترین نقطه شهر مردی شتابان آمد و گفت هان ای مردم!فرستادگان خدا را پیروی کنید.  «۲۰» </span><span class="trans" rel="36_21">پیروی کنید کسانی را که هم راه‌یافتگانند و هم به طمع مزد شما را به پیروی خود نمی‌خوانند.  «۲۱» </span><span class="trans" rel="36_22">و چرا من آفریننده خود را نپرستم در صورتی که بازگشت شما به سوی او است.  «۲۲» </span><span class="trans" rel="36_23">آیا به جای او خدایانی دیگر اتخاذ کنم که اگر خدای رحمان ضرری برایم بخواهد شفاعت آنها هیچ دردی از من دوا و از آن ضرر نجاتم نمی‌دهند.  «۲۳» </span><span class="trans" rel="36_24">مسلم است که من در این صورت در ضلالتی روشن قرار گرفته‌ام.  «۲۴» </span><span class="trans" rel="36_25">من به پروردگار شما رسولان ایمان می‌آورم و شما بشنوید تا فردا شهادت دهید.  «۲۵» </span><span class="trans" rel="36_26"> (مردم او را کشتند) در همان دم به او گفته شد به بهشت درآی و او که داشت داخل بهشت می‌شد گفت ای کاش مردم من می‌دانستند چه سعادتی نصیبم شده.  «۲۶» </span><span class="trans" rel="36_27">می‌دانستند چگونه پروردگارم مرا بیامرزید و مرا از مکرمین قرار داد.  «۲۷» </span><span class="trans" rel="36_28">و ما برای هلاک ساختن مردم او لشکری از آسمان نفرستادیم و نباید هم می‌فرستادیم.  «۲۸» </span><span class="trans" rel="36_29">چون از بین بردن آنها به بیش از یک صیحه نیاز نداشت آری یک صیحه برخاست و همه آنها در<code class="page" rel="17,105"/> جای خود خشکیدند.  «۲۹» </span><span class="trans" rel="36_30">ای حسرت و ندامت بر بندگان من که هیچ رسولی نزدشان نیامد مگر آنکه به جز استهزاء عکس العملی نشان ندادند.  «۳۰» </span><span class="trans" rel="36_31">آیا ندیدند چقدر از اقوام قبل از ایشان را هلاک کردیم و دیگر به سوی آنان برنمی‌گردند.  «۳۱» </span><span class="trans" rel="36_32">با اینکه هیچ یک از آنان نیست مگر آنکه همگی نزد ما حاضر خواهند شد.  «۳۲» </span></p>                                     <h3>بیان آیات‌ <span class="title" rel="36_13 36_14 36_15 36_16 36_17 36_18 36_19 36_20 36_21 36_22 36_23 36_24 36_25 36_26 36_27 36_28 36_29 36_30 36_31 36_32">انذار و تبشیر کسانی که سواء علیهم أ أنذرتهم ام لم تنذرهم به منظور اتمام حجت و رسیدن آنان به کمال شقاوت است </span> </h3> <p> این آیات مثلی است مشتمل بر انذار و تبشیر که خدای سبحان آن را برای عموم مردم آورده که در آن به رسالت الهی و تبعات و آثار دعوت به حق اشاره می‌کند که عبارت است از مغفرت و اجر کریم برای هر کس که ایمان آورد و پیروی ذکر (قرآن) کند و از رحمان بغیب خشیت داشته باشد، و نیز عبارت است از عذاب الیم برای هر کس که کفر بورزد و آن دعوت را تکذیب کند. و نیز به وحدانیت خدای تعالی، و مساله معاد و برگشت همه مردم به سوی او اشاره می‌نماید. </p> <p>در اینجا ممکن است این اشکال به ذهن کسی وارد شود که: در آیات قبل می‌فرمود: آنها که کلمه عذاب علیه آنان ثابت شده، ایمان نمی‌آورند، چه انذارشان بکنی و چه نکنی، آن وقت در این آیات، خودش آنها را انذار می‌کند. </p> <p>جواب این اشکال این است که: منافاتی بین این دو دسته آیات نیست، برای اینکه منظور از آیات مورد بحث این است که با ابلاغ انذار، حجت بر آنها تمام شود، و شقاوتشان به حد کمال برسد، البته از طرف دیگر مؤمنین هم سعادتشان به حد کمال برسد. </p> <p>هم چنان که در جای دیگر فرموده: <span class="aya" rel="8_42" data-words="26-36">لیهلک من هلک عن بینة و یحیی من حی عن بینة</span><span class="footnote" rel="1" title="هر که هلاک می‌شود دانسته هلاک شود، و هر که زنده می‌گردد، نیز با آگهی خود زنده شود">*</span>، و نیز فرموده: <span class="aya" rel="17_82" data-words="1-16">و ننزل من القرآن ما هو شفاء و رحمة للمؤمنین و لا یزید الظالمین إلا خسارا</span><span class="footnote" rel="2" title="ما پاره‌ای از قرآن را نازل کردیم که برای مؤمنین شفا و رحمت است، ولی ظالمان را جز خسارت و زیان نمی‌افزاید سوره اسری، آیه ۸۲">*</span>. </p>   <p>سوره انفال، آیه 42.    <code class="page" rel="17,106"/> <span class="aya" rel="36_13" data-words="1-9">و اضرب لهم مثلا أصحاب القریة إذ جاءها المرسلون</span> <span class="phrase">کلمه <em rel="fa_36_13_4-4" data-sentence="5:273">مثلا</em> که در این جمله آمده به معنای کلام و یا داستانی است که گوینده آن را می‌گوید تا مقصدی از مقاصدش را برای شنونده ممثل و مجسم کند، و چون داستان اصحاب قریه، وعده و وعید آیات قبل را روشن می‌کند، لذا خداوند رسول گرامی خود را دستور داد تا قصه را به صورت این مثل برای کفار بیان کند.</span> </p> <p>و <span class="phrase">ظاهرا کلمه <em rel="fa_36_13_4-4" data-sentence="11:149">مثلا</em> مفعول دوم باشد برای <em rel="fa_36_13_2-2" data-sentence="87:115">اضرب</em> و مفعول اول آن <em rel="fa_36_13_5-6" data-sentence="158:78">اصحاب القریة</em> باشد، و معنا چنین باشد: برای آنها اصحاب قریه را که چنین و چنان بودند مثل بزن.</span> </p> <p>و مفعول دوم که باید بعد از مفعول اول بیاید، در اینجا جلوتر آمده، تا از فاصله زیاد که مخل به معنا است جلوگیری شده باشد. </p> <p><code class="aya" rel="36_14"/> <span class="aya" rel="36_14" data-words="1-11">إذ أرسلنا إلیهم اثنین فکذبوهما فعززنا بثالث فقالوا إنا إلیکم مرسلون</span> <span class="phrase">کلمه <em rel="fa_36_14_6-6" data-sentence="5:105">عززنا</em> از تعزیز است که: مصدر باب تفعیل از ماده عزت است، و <em>عزت</em> به معنای نیرو و شوکت و آسیب‌ناپذیری است.</span> و جمله‌ <span class="aya" rel="36_14" data-words="1-3">إذ أرسلنا إلیهم</span> بیان تفصیلی جمله‌ <span class="aya" rel="36_13" data-words="7-9">إذ جاءها المرسلون</span> است. </p> <p>و معنای آیه این است که: برای آنها مثل بزن اصحاب قریه را که در زمانی می‌زیستند که ما دو تا از رسولان خود را به سویشان فرستاده بودیم و مردم آن دو را تکذیب کرده بودند و ما آن دو را به رسول سوم تقویت کردیم، و این سه رسول گفتند: ای مردم!ما ازجانب خدا به سوی شما فرستاده شده‌ایم. </p> <h3> <span class="title" rel="36_15">وجه اینکه در نقل تکذیب پیامبران توسط مشرکین فرمود: <span class="aya" rel="36_15" data-words="1-12">قالوا ما أنتم إلا بشر مثلنا و ما أنزل الرحمن من شیء</span> </span> </h3> <p> <code class="aya" rel="36_15"/> <span class="aya" rel="36_15" data-words="1-16">قالوا ما أنتم إلا بشر مثلنا و ما أنزل الرحمن من شیء إن أنتم إلا تکذبون</span> مردم چنین می‌پنداشتند که بشر نمی‌تواند پیغمبر شود. و وحی آسمانی را بگیرد، و استدلال می‌کردند به خودشان که پیغمبر نیستند، و چنین چیزی را در خودشان سراغ ندارند، و آن وقت حکم خود را به انبیا هم سرایت داده، می‌گفتند: پس آنها هم پیغمبر نیستند، چون حکم امثال، یکی است. </p> <p>و بر این اساس معنای جمله‌ <span class="aya" rel="36_15" data-words="7-12">و ما أنزل الرحمن من شیء</span> چنین می‌شود: خدا هیچ وحیی نازل نکرده، چون اگر وحیی بر بشری نازل کرده بود ما نیز در نفوس خود از آن خبردار می‌شدیم و خدا به ما هم وحی می‌کرد. همانطور که شما ادعای آن را می‌کنید. </p> <p>و اگر از خدای تعالی تعبیر به <em>رحمان</em> کردند، برای این است که مشرکین عرب مانند همه بت‌پرستان خدا را قبول داشتند، و او را به صفات کمال متصف می‌دانستند، چیزی که بود در تفسیر آن صفات با هم اختلاف داشتند، صابئی‌ها آن صفات را به نفی معنا<code class="page" rel="17,107"/> می‌کردند، و به جای اینکه بگویند خدا عالم است می‌گفتند جاهل نیست، و همچنین در مورد سایر صفات، مانند قدرت، خالقیت، رحمت، ملک و غیر اینها. </p> <p>با این تفاوت که مشرکین می‌گفتند: این خدای دارای چنین صفات، امر تدبیر مخلوقات را به مقربین درگاه خود، مانند ملائکه واگذار نموده و دیگر خودش در تدبیر عالم هیچ کاره است، ارباب و مدبران عالم، ملائکه و آلهه هستند، و اما خدا (عز اسمه)، او تنها در این ارباب، ربوبیت و تدبیر دارد، پس خدا رب ارباب و اله آلهه است. </p> <p>ممکن هم هست اسم رحمان تنها در حکایت قصه آمده باشد نه در خود قصه، به این معنا که اهل قریه نگفته باشند و رحمان چیزی نازل نکرده شما دروغ می‌گویید بلکه یا گفته باشند خدا چیزی نازل نکرده <em>، و یا</em> چیزی نازل نشده ، و آن گاه قرآن در نقل قصه کلمه <em>رحمان</em> را آورده باشد، تا به حلم و رحمت خدای تعالی در قبال انکار و تکذیب حق صریحی که مشرکین داشتند اشاره کند. </p> <p>و جمله‌ <span class="aya" rel="36_15" data-words="13-16">إن أنتم إلا تکذبون</span> به منزله نتیجه است برای صدر آیه، و حاصل کلامشان این می‌شود که: شما هم بشری هستید مثل ما، و ما با اینکه مثل شما بشر هستیم در نفس خود چیزی از وحی که ادعا می‌کنید به شما نازل شده نمی‌یابیم، و چون شما هم مثل مایید، پس رحمان هیچ وحیی نازل نکرده، و شما دروغ می‌گویید، و چون غیر از این ادعا ادعای دیگری ندارید پس غیر از دروغ چیز دیگری ندارید. </p> <p>و با این بیان نکته حصر در جمله‌ <span class="aya" rel="36_15" data-words="13-16">إن أنتم إلا تکذبون</span> روشن شد، و همچنین وجه اینکه چرا فعل را نفی کرد (و گفت: شما دروغ می‌گویید ولی اسم فاعل را نفی نکرد) و نفرمود: شما نیستید مگر دروغگو برای اینکه مراد، تکذیب و نفی فعل در حال گفتگو بوده، نه مستمرا و در آینده (چون اسم فاعل زمان حال و آینده را به طور استمرار شامل می‌شود، به خلاف فعل، که تنها شامل حال و آینده می‌شود). </p> <p><code class="aya" rel="36_16"/> <span class="aya" rel="36_16-17" data-words="1-12">قالوا ربنا یعلم إنا إلیکم لمرسلون، و ما علینا إلا البلاغ المبین</span> خدای تعالی در این قصه حکایت نکرده که رسولان در پاسخ مردم که گفتند: <span class="aya" rel="36_15" data-words="2-6">ما أنتم إلا بشر مثلنا...</span> -شما جز بشری چون ما نیستید... ، چه جوابی دادند، در حالی که در جای دیگر از رسولان امتهای گذشته حکایت کرده که در پاسخ مردم خود که گفته بودند: <span class="aya" rel="14_10" data-words="22-26">إن أنتم إلا بشر مثلنا</span> -شما جز بشری چون ما نیستید گفتند: <span class="aya" rel="14_11" data-words="4-17">إن نحن إلا بشر مثلکم و لکن الله یمن علی من یشاء من عباده</span><span class="footnote" rel="1" title="درست است که ما جز بشری چون شما نیستیم، و لیکن خدا بر هر کس از بندگانش که بخواهد منت می‌گذارد سوره ابراهیم، آیه ۱۱">*</span> که بیانش گذشت. </p> <p>   <code class="page" rel="17,108"/> بلکه تنها از آن رسولان حکایت کرده که به قوم خود گفتند: ما فرستاده خدا به سوی شما و مامور تبلیغ رسالت او هستیم، و جز این شانی نداریم و احتیاجی نداریم به اینکه ما را تصدیق بکنید و به ما ایمان بیاورید، تنها برای ما این کافی است که: خدا می‌داند که ما فرستاده او هستیم و ما به بیش از این هم احتیاج نداریم. </p> <p>پس در جمله‌ <span class="aya" rel="36_16" data-words="1-6">قالوا ربنا یعلم إنا إلیکم لمرسلون</span> رسولان از رسالت خود خبر می‌دهند، و کلام خود را با حرف <em>ان-به درستی که</em> و حرف <em>لام-هر آینه</em> تاکید کرده‌اند، و نیز به منظور تاکید کلام خود، پروردگار خود را شاهد گرفته‌اند که ربنا یعلم-پروردگار ما می‌داند . </p> <p>و جمله‌ <span class="aya" rel="36_16" data-words="2-3">ربنا یعلم</span> معترضه و به منزله سوگند است، و به آیه چنین معنا می‌دهد: ما فرستادگان به سوی شماییم، و در ادعای رسالت صادقیم، و این دلیل ما را بس که خدایی که ما را به سوی شما فرستاده خود شاهد این مدعای ماست، و دیگر ما حاجتی نداریم به اینکه شما هم ما را تصدیق بکنید، و از تصدیق شما سودی عاید ما نمی‌شود، تا در صدد جلب تصدیق شما برآییم، بلکه آنچه برای ما مهم است این است که: رسالت خود را انجام بدهیم و حجت تمام شود. </p> <p><code class="aya" rel="36_17"/> <span class="aya" rel="36_17" data-words="1-6">و ما علینا إلا البلاغ المبین</span> <span class="phrase">-کلمه <em rel="fa_36_17_5-5" data-sentence="6:164">بلاغ</em> به معنای تبلیغ است و مراد از آن، تبلیغ رسالت است، و معنای جمله این است که: ما مامور نشده‌ایم مگر تنها به اینکه رسالت خدا را به شما ابلاغ کنیم و حجت را تمام نماییم.</span> </p> <p><code class="aya" rel="36_18"/> <span class="aya" rel="36_18" data-words="1-13">قالوا إنا تطیرنا بکم لئن لم تنتهوا لنرجمنکم و لیمسنکم منا عذاب ألیم</span> 4 گویندگان این سخن مردم قریه‌اند، و روی سخنشان با رسولان است. و <span class="phrase">کلمه  <em rel="fa_36_18_3-3" data-sentence="6:196">تطیرنا</em> از مصدر تطیر است که به معنای شوم دانستن و فال بد زدن به چیزی است، و اینکه گفتند: اگر دست از حرفهایتان برندارید شما را سنگسار می‌کنیم و عذابی دردناک به شما خواهد رسید تهدید رسولان است از سوی مردم.</span> </p> <p>و معنای آیه این است که: مردم قریه به رسولان گفتند: ما شما را بد قدم و شوم می‌دانیم، و سوگند می‌خوریم که اگر دست از سخنان خود برندارید و تبلیغات خود را ترک نکنید و هم چنان به کار دعوت بپردازید، ما شما را سنگباران می‌کنیم، و از ما به شما عذابی دردناک خواهد رسید. <code class="page" rel="17,109"/><code class="aya" rel="36_19"/> </p><h3> <span class="title" rel="36_19">معنای جمله: <span class="aya" rel="36_19" data-words="2-3">طائرکم معکم</span> که رسولان (ع) به مکذبان خود گفتند</span> </h3> <p> <span class="aya" rel="36_19" data-words="1-10">قالوا طائرکم معکم أ إن ذکرتم بل أنتم قوم مسرفون</span> این سخن پاسخ رسولان به اهل قریه است. </p> <p>و کلمه <em>طائر</em> در جمله‌ <span class="aya" rel="36_19" data-words="2-3">طائرکم معکم</span> در اصل طیر (مرغی چون کلاغ) است که عرب با دیدن آن فال بد می‌زد، و سپس مورد استعمالش را توسعه دادند و به هر چیزی که با آن فال بد زده می‌شود طیر گفتند، و چه بسا که در حوادث آینده بشر نیز استعمال می‌کنند، و چه بسا بخت بد اشخاصی را طائر می‌گویند، با اینکه اصلا بخت امری است موهوم، ولی مردم خرافه‌پرست آن را مبدأ بدبختی انسان و محرومیتش از هر چیز می‌دانند. </p> <p>و به هر حال اینکه فرمود: <span class="aya" rel="36_19" data-words="2-3">طائرکم معکم</span> ظاهر معنایش این است که: آن چیزی که جا دارد با آن فال بد بزنید آن چیزی است که با خودتان هست، و آن عبارت است از حالت اعراضی که از حق دارید و نمی‌خواهید حق را که همان توحید است بپذیرید، و اینکه به سوی باطل یعنی شرک تمایل و اقبال دارید. </p> <p>بعضی<span class="footnote" rel="1" title="روح المعانی، ج ۲۲، ص ۲۲۴">*</span> از مفسرین گفته‌اند: معنایش این است که طائر شما یعنی بهره و نصیب شما از خیر و شر با خود شماست، و آن اعمال نیک و بد شماست اگر خیر باشد، بهره شما خیر می‌شود، و اگر شر باشد شر می‌شود .  (دقت فرمایید) که این مفسر طائر را به معنای دوم  (حوادث آینده) گرفته، و لیکن جمله بعدی آیه که می‌فرماید: <span class="aya" rel="36_19" data-words="4-10">أ إن ذکرتم بل أنتم قوم مسرفون</span> با معنای اول مناسب‌تر است. </p> <p>استفهام در جمله‌ <span class="aya" rel="36_19" data-words="4-6">أ إن ذکرتم</span> استفهامی است توبیخی و مراد از <em>تذکیر</em> تذکر دادن ایشان است به حق، یعنی به وحدانیت خدای تعالی و اینکه بازگشت همه به سوی اوست، و حقایقی نظیر آنها. و در این جمله که جمله‌ای است شرطیه جزای شرط حذف شده تا اشاره کند به اینکه جزای آن این قدر شنیع و رسواست که نمی‌شود گفت، و بدان تفوه کرد، و تقدیر جمله چنین است: اگر به حق تذکر داده شوید این تذکر را با انکار شنیع و تطیر و تهدید رسوایتان مقابله می‌کنید . </p> <p> <span class="aya" rel="36_19" data-words="7-10">بل أنتم قوم مسرفون</span> -یعنی شما مردمی هستید متجاوز که معصیت را از حد گذرانده‌اید، و کلمه <em>بل</em> که به معنای اعراض است اعراض از مطلب سابق را می‌رساند، و معنایش این است که: نه، بلکه علت اصلی در انکار حق، و تکذیبشان این است که آنان مردمی هستند که مستمر در اسراف و متجاوز از حدند . </p> <p>   <code class="page" rel="17,110"/><code class="aya" rel="36_20"/> <span class="aya" rel="36_20" data-words="1-12">و جاء من أقصا المدینة رجل یسعی قال یا قوم اتبعوا المرسلین</span>  <em>اقصای مدینه</em> به معنای دورترین نقطه آن نسبت به ابتدای فرضی آن است. در اول کلام قریه آورده بود، و در این جا از آن به مدینه تعبیر کرد، تا بفهماند قریه مذکور بزرگ بوده. و کلمه <em>سعی</em> به معنای سریع راه رفتن است. </p> <p>نظیر این تعبیر در داستان موسی (ع) و آن مرد قبطی آمده و فرموده: <span class="aya" rel="28_20" data-words="1-7">و جاء رجل من أقصی المدینة یسعی</span> -مردی از دورترین نقطه شهر آمد در حالی که می‌دوید . <span class="phrase">در این آیه کلمه <em rel="fa_36_20_6-6" data-sentence="16:249">رجل</em> جلوتر از <em>اقصی المدینة</em> آمده، و در آیه مورد بحث بعد از آن آمده، بعید نیست نکته‌اش این باشد که در آنجا عنایت و اهتمام به آمدن مردم و خبر دادنش به موسی  (ع) بوده، که درباریان در باره کشتن تو شور می‌کردند، و لذا کلمه <em rel="fa_36_20_6-6" data-sentence="292:15">رجل</em> را جلوتر آورد.</span> و <span class="phrase">در درجه دوم، اهتمام خود آن مرد به زودتر رسیدن و خبر دادن به موسی (ع) است، و لذا جمله <em rel="fa_36_20_7-7" data-sentence="85:355">یسعی</em> را به عنوان حال مؤخر آورد، به خلاف آیه مورد بحث که اهتمام در آن به آمدن از دورترین نقطه شهر است، تا بفهماند بین رسولان و آن مرد، هیچ تبانی و سازش قبلی در امر دعوت نبوده، و هیچ رابطه‌ای با او نداشته‌اند، لذا جمله‌ <span class="aya" rel="28_20" data-words="4-6">من أقصی المدینة</span> را مقدم آورد، و کلمه <em rel="fa_36_20_6-6" data-sentence="445:38">رجل</em> و <em rel="fa_36_20_7-7" data-sentence="502:22">یسعی</em> را بعد از آن ذکر کرد.</span> </p> <p>و اما اینکه این مرد نامش و نام پدرش چه بوده و چه شغل و حرفه‌ای داشته؟ مفسرین سخت در آن اختلاف کرده‌اند، و ما چون اهمیتی در گفتگوی از آن ندیدیم، چون دخالتی در فهم مراد آیه نداشت، لذا از بحث پیرامون آن خودداری نمودیم، چون یقین داریم که اگر این جزئیات در فهم مراد آیه کمترین دخالتی می‌داشت، خدای سبحان در کلامش بدان اشاره می‌کرد، و آن را مهمل نمی‌گذاشت. </p> <p>آنچه مورد اهمیت است، دقت و تدبر در این معنا است که این شخص چه حظ وافری از ایمان داشته که در چنین موقعی به تایید رسولان الهی (ع) برخاسته و ایشان را یاری کرده است، چون از تدبر در کلام خدا که داستان او را حکایت کرده این معنا به دست می‌آید که وی مردی بوده که خدای سبحان دلش را به نور ایمان روشن کرده، به خدا ایمان آورده و با ایمان خالص او را می‌پرستیده، نه به طمع بهشت و نه از ترس آتش، بلکه از این جهت که او اهلیت پرستش دارد، و به همین جهت از بندگان مکرم خدا شده. </p> <p>و خدای سبحان در کلامش هیچ کس به جز ملائکه را به صفت مکرم توصیف نکرده، تنها ملائکه مقرب درگاهش و بندگان خالصش را به این وصف ستوده، و از آن جمله این مرد است که با مردم مخاصمه و احتجاج کرده و بر آنان غلبه جسته و حجت قوم را بر اینکه<code class="page" rel="17,111"/> پرستش خدا جایز نیست و تنها باید آلهه را پرسید باطل نموده و در مقابل اثبات کرده است که تنها باید خدا را پرستید، و رسولان او را در دعوی رسالت تصدیق نموده و سپس به آنان ایمان آورده است. </p> <p><code class="aya" rel="36_21"/> <span class="aya" rel="36_21" data-words="1-8">اتبعوا من لا یسئلکم أجرا و هم مهتدون</span> <span class="phrase">در این آیه شریفه، بیانی است بر جمله‌ <span class="aya" rel="36_20" data-words="11-12">اتبعوا المرسلین</span> که در آیه قبلی بود، و به جای کلمه <em rel="fa_36_20_11-11" data-sentence="143:444">مرسلین</em> در آن آیه جمله‌ <span class="aya" rel="36_21" data-words="2-8">من لا یسئلکم أجرا و هم مهتدون</span> را در اینجا آورده تا به علت متابعت مرسلین اشاره کرده باشد و بفرماید اینکه گفتیم رسولان را پیروی کنید علتش این است که رسولان خودشان راه یافته‌اند، و در راهنمایی شما هم مزدی نمی‌خواهند، چون پیروی کردن از غیر، برای یکی از دو جهت جائز نیست یا برای این که آن غیر خودش گمراه است و سخنش گمراهی است، معلوم است که گمراه را نباید در گمراهی‌اش پیروی کرد.</span> و یا برای این که هر چند سخنش حق است و پیروی حق واجب است، لیکن او از این سخن حق منظور فاسدی دارد، او سخن حق را وسیله کسب مال یا جاه کرده، و یا غرض فاسد دیگری از این قبیل دارد. </p> <p>و اما سخن کسی که هم سخنش حق است و هم از داشتن اغراض فاسد مبرا و منزه است، و از گفتن آن سخن حق نه نقشه‌ای در نظر دارد و نه کید و خیانتی، باید از او پیروی کرد و سخنش را پذیرفت، و این رسولان چنینند، و در اینکه می‌گویند: غیر از خدا را نپرستید ، هم راه یافته‌اند و هم اجر و مزدی از شما نمی‌خواهند، نه مال و نه جاه، پس واجب است که ایشان را پیروی کنید. </p> <p>اما اینکه راه یافته‌اند، برای این است که: حجت بر حقانیت آنان و صدق مدعای آنان یعنی توحید خدا قائم است، و آن حجت عبارت است از کلام آن مرد که گفت: <span class="aya" rel="36_22" data-words="1-7">و ما لی لا أعبد الذی فطرنی</span>... <span class="aya" rel="36_23" data-words="15-17">و لا ینقذون</span>. </p> <p>و اما اینکه رسولان مزدی از مردم نمی‌خواستند، دلیلش کلام خود ایشان است که گفتند: <span class="aya" rel="36_16" data-words="2-6">ربنا یعلم إنا إلیکم لمرسلون</span> که بیانش گذشت. </p> <p>و با این بیانی که ما ذکر کردیم، بیان قبلی ما هم تایید می‌شود که گفتیم در جمله <span class="aya" rel="36_16" data-words="2-6">ربنا یعلم إنا إلیکم لمرسلون</span> منظورشان این است که: بفهمانند ما از مردم نه اجری می‌خواهیم و نه غیر آن. </p> <p><code class="aya" rel="36_22"/><code class="aya" rel="36_23"/> <span class="aya" rel="36_22-23" data-words="1-15">و ما لی لا أعبد الذی فطرنی و إلیه ترجعون، أ أتخذ من دونه آلهة</span>... <span class="aya" rel="36_23" data-words="15-17">و لا ینقذون</span> <code class="page" rel="17,112"/> در این آیه و آیه بعدی‌اش شروع شده به استدلال تفصیلی بر توحید و نفی آلهه، و برای این منظور سیاق تکلم وحده را برگزیده مگر در یک جمله معترضه که وسط کلام آورده و با سیاق خطاب فرموده: <span class="aya" rel="36_22" data-words="8-10">و إلیه ترجعون</span> -به سوی او برمی‌گردید . </p> <p>و این برگزیدن برای این است که خود را بدان جهت که یک انسان است، و خدا او را ایجاد کرده محاکمه کند، و آن گاه هر حکمی که علیه خود کرد، در هر انسان دیگری مثل خودش جاری سازد، چون افراد یک نوع همه مثل همند، پس اینکه گفت: و چرا خدایی را که مرا آفریده نپرستیم؟ در معنای این است که گفته باشد: و چرا انسان خدایی را که خلقش کرده نپرستد و آیا کسی که انسان باشد غیر از خدا، آلهه دیگری می‌گیرد؟ و اگر از خدای تعالی تعبیر آورد به‌ <span class="aya" rel="36_22" data-words="6-7">الذی فطرنی</span> برای این است که به علت حکم اشاره کرده و بفهماند که چون لازمه فطر و ایجاد انسان بعد از آنکه عدم بود، بازگشت همه چیز انسان به خدای تعالی است، چه ذاتش و چه صفاتش و چه افعالش، و نیز لازمه‌اش این است که قیام همه چیز انسان به او باشد، و او مالک آدمی و همه چیز او باشد. </p> <p>در نتیجه برای انسان به غیر از عبودیت محض چیزی نیست، بنا بر این بر او لازم است که خود را در مقام عبودیت نصب کرده و آن را نسبت به خدای تعالی اظهار بدارد، و این همان عبادت است. پس باید او را عبادت کند، چون از اهلیت پرستش دارد. </p> <p>و این نکته همان است که چند سطر قبل در باره آن مرد گفتیم، که او خدا را با اخلاص بندگی می‌کرد، نه به طمع بهشت و نه از ترس دوزخ، بلکه از این جهت که خدا اهلیت برای عبادت دارد. </p> <p>و چون ایمان به خدا و عبادت او چنین وضعی دارد قهرا عامه مردم به چنین مقامی نمی‌رسند، چون اکثریت مردم یا از ترس خدا را عبادت می‌کنند و یا به طمع و یا به هر دو جهت، لذا مرد نامبرده بعد از آنکه خود را محاکمه کرد، رو به مردم نمود و گفت: <em>و الیه ترجعون</em> و منظورش از این التفات، انذار ایشان به روز قیامت بود که روز بازگشت ایشان به خداست، روزی که خدا به حساب اعمالشان می‌رسد، و بر طبق آن جزایشان می‌دهد. پس جمله‌ <span class="aya" rel="36_22" data-words="8-10">و إلیه ترجعون</span> به منزله جمله معترضه و یا عین جمله معترضه است، که از سیاق کلام خارج است. </p> <h3> <span class="title" rel="36_22">در حجت و برهان علیه مشرکین، در سخن مردی که از اقصای مدینه آمد: <span class="aya" rel="36_22" data-words="1-7">و ما لی لا أعبد الذی فطرنی...</span> </span> </h3> <p> نکته دیگر اینکه: این دو آیه شریفه مشتمل بر دو حجت و برهان علیه دلیلی است که بت‌پرستان آن را اساس بت‌پرستی و اعتقاد به ارباب بودن بتها قرار داده بودند. </p> <p>توضیح اینکه: بت‌پرستان معتقد بودند که خدای سبحان اجل از آن است که حس یا<code class="page" rel="17,113"/> خیال بشر و یا عقل او به وی احاطه یابد و او را بشناسد و یا تصور کند، و هیچ قوه ادراکی نمی‌تواند او را بشناسد و به همین جهت انسان نمی‌تواند با عبادت متوجه او شود، پس تنها راه عبادت خدا آن است که ما در عبادت متوجه مقربان درگاه او، و اقویای از خلقش مانند ملائکه گرامی‌اش و یا بعضی از جن و یا قدیسین از بشر شویم، تا آنها واسطه و شفیع ما در پیشگاه خدا شوند، در رساندن خیرات و دفع شرور. </p> <p>این دو دلیل اساس اعتقاد مشرکین بود که دو آیه مورد بحث از هر دو جواب می‌دهد: اما از دلیل اولشان جوابی می‌دهد که حاصلش این است که: هر چند انسان نمی‌تواند احاطه علمی به ذات متعالی خدا پیدا کند، و لیکن می‌تواند او را به صفات مخصوص به خودش بشناسد، مثل اینکه او فاطر و پدید آورنده وی است و چون این مقدار شناسایی خدا برایش ممکن است، پس می‌تواند عبادت خود را هم از طریق همین شناسایی انجام داده و متوجه خدا گردد، و انکار این مقدار شناسایی جز لجبازی، معنای دیگری ندارد. </p> <p>این جواب همان است که‌آیه‌ <span class="aya" rel="36_22" data-words="1-7">و ما لی لا أعبد الذی فطرنی</span> بدان اشاره می‌کند. </p> <p>و اما از دلیل دومشان جواب می‌دهد به اینکه: اگر این بتها به راستی شفاعت و وساطتی داشته باشند، این مقام را خدا به آنها افاضه کرده، و خدا شفاعت را در جایی به آنها افاضه می‌کند که خودش نسبت به آن مورد، اراده‌ای حتمی نداشته باشد، و لازمه این برهان آن است که: شفاعت بتهای شما تنها در مواردی نافذ باشد که خدا اجازه شفاعتشان داده باشد، هم چنان که خودش فرموده: <span class="aya" rel="10_3" data-words="18-24">ما من شفیع إلا من بعد إذنه</span><span class="footnote" rel="1" title="هیچ شفیعی نیست مگر بعد از اذن او سوره یونس، آیه ۳">*</span>. </p> <p>و اما در مواردی که او اراده‌ای حتمی داشته باشد، دیگر شفاعت همین شفیعان فرضی هم مفید واقع نمی‌شود، نه می‌تواند خیری به ایشان برساند و نه ضرری را از ایشان دفع کند، که جمله‌ <span class="aya" rel="36_23" data-words="1-17">أ أتخذ من دونه آلهة إن یردن الرحمن بضر لا تغن عنی شفاعتهم شیئا و لا ینقذون</span> اشاره به این جواب دارد. </p> <p>و اگر از خدای تعالی به <em>رحمان</em> تعبیر آورد، برای این بود که به سعه رحمت خدا و بسیاری آن اشاره نماید و نیز بفهماند که تمامی نعمت‌ها از ناحیه او و تدبیر خیر و شر همه به دست اوست. </p> <p>از همین تعبیر به <em>رحمان</em> برهان دیگری بر وحدانیت خدای تعالی در ربوبیت به دست می‌آید، و آن این است که: وقتی تمامی نعمت‌ها و نیز نظام جاری در آنها مظاهر   <code class="page" rel="17,114"/> رحمت واسعه خدا و قائم بدان بود، و هیچ یک از آنها از خود استقلالی در تدبیر امر خود نداشت، قهرا تدبیر آنها مستقلا با خدای تعالی خواهد بود، حتی تدبیر ملائکه هم بر فرض که به قول مشرکین، سهمی از تدبیر به دست ملائکه باشد، باز همان نیز از رحمت خدا و تدبیر اوست، پس نتیجه می‌گیریم که ربوبیت تنها از آن خداست، و همچنین الوهیت خاص اوست. </p> <p><code class="aya" rel="36_24"/> <span class="aya" rel="36_24" data-words="1-5">إنی إذا لفی ضلال مبین</span> این جمله ضلالت را در شرک و اتخاذ آلهه مسجل می‌کند. </p> <p><code class="aya" rel="36_25"/> <span class="aya" rel="36_25" data-words="1-4">إنی آمنت بربکم فاسمعون</span> <span class="phrase">این جمله باز از کلمات آن مرد است که به رسولان خطاب کرده، و اینکه گفته:  <em rel="fa_36_25_4-4" data-sentence="72:55">فاسمعون</em> پس بشنوید کنایه از تحمل شهادت است، یعنی پس شاهد باشید.</span> و جمله <span class="aya" rel="36_25" data-words="1-3">إنی آمنت بربکم...</span> تجدید شهادت به حق، و تاکید ایمان است، چون از ظاهر سیاق بر می‌آید که جمله‌ <span class="aya" rel="36_25" data-words="1-3">إنی آمنت بربکم</span> را بعد از آن محاجه گفته، و در آن محاجه اعتراف به ایمان کرده و شهادت به حق داده بود. و منظورش از این تکرار این بوده که با ایمان خود در حضور مردم قریه رسولان را تایید کرده باشد. </p> <p>بعضی<span class="footnote" rel="1" title="روح المعانی، ج ۲۲، ص ۲۲۸">*</span> از مفسرین گفته‌اند: خطاب در این جمله فاستمعون-پس بشنوید به مردم قریه است، تا رسولان را تایید کرده باشد، و معنایش این است که: من به خدا ایمان آوردم، پس ای اهل قریه این معنا را از من بشنوید،  (و هر کاری می‌خواهید بکنید)، که من هیچ باکی از شما ندارم. و یا معنایش این است که: ای اهل قریه، من به خدا ایمان آوردم، پس از من بشنوید و شما هم ایمان بیاورید، و یا خواسته مردم را علیه خود عصبانی کند تا به او بپردازند، و آسیبی به رسولان خدا نرسانند، چون دیده مردم تصمیم گرفته‌اند آنان را به قتل برسانند  (دقت فرمایید). </p> <p>و لیکن اشکالی که در همه این احتمالات هست این است که: با تعبیر از خدا به  ربکم-پروردگارتان سازگار نیست، چون مردم خدا را پروردگار خود نمی‌شناختند، و اربابی غیر از خدای سبحان به ربوبیت می‌شناختند و عبادت می‌کردند. </p> <p>بعضی<span class="footnote" rel="2" title="تفسیر فخر رازی، ج ۲۶، ص ۶۰">*</span> خواسته‌اند از این اشکال پاسخ دهند به اینکه: منظور پروردگاری است که     <code class="page" rel="17,115"/> برهان مزبور را بر وجودش اقامه کردم، و مسلم شد که او پروردگار شما است لیکن این پاسخ هیچ دلیلی ندارد، و تقییدی است بدون مقید. </p> <p><code class="aya" rel="36_26"/><code class="aya" rel="36_27"/> <span class="aya" rel="36_26-27" data-words="1-16">قیل ادخل الجنة قال یا لیت قومی یعلمون، بما غفر لی ربی و جعلنی من المکرمین</span> خطاب در این آیه به رجل نامبرده است-به طوری که از سیاق برمی‌آید-اشاره می‌کند به اینکه مردم قریه آن مرد را کشتند، و خدای تعالی از ساحت عزتش به وی خطاب کرد که داخل بهشت شو. و مؤید این احتمال جمله بعد است که می‌فرماید: <span class="aya" rel="36_28" data-words="1-7">و ما أنزلنا علی قومه من بعده</span>، چون در آیه مورد بحث جمله <span class="aya" rel="36_26" data-words="1-3">قیل ادخل الجنة</span> ، به جای خبر از کشته شدن مرد نشسته تا اشاره باشد به اینکه بین کشته شدن آن مرد به دست مردم قریه، و ما بین امر به داخل شدنش در بهشت، فاصله چندانی نبوده، آن قدر این دو به هم متصل بودند که گویی کشته شدنش همان و رسیدن دستور به داخل بهشت شدنش همان. </p> <h3> <span class="title" rel="36_26 36_27">توضیحی راجع به <em>جنت</em> در آیه <span class="aya" rel="36_26" data-words="1-3">قیل ادخل الجنة</span> و اینکه خطاب کننده کیست</span> </h3> <p> و بنا بر این مراد از <em>جنت</em> بهشت برزخ است نه بهشت آخرت. و اینکه: بعضی<span class="footnote" rel="1" title="در نتیجه انسان چنین است که: وقتی پروردگارش امتحانش کرد و او را اکرام نمود و نعمتش داد می‌گوید پروردگارم اکرامم کرد سوره فجر، آیه ۱۵">*</span> از مفسرین گفته‌اند: منظور بهشت آخرت است، و معنای آیه این است که: به زودی در قیامت به او گفته می‌شود داخل بهشت شو، و اگر عبارت را به ماضی آورد، و فرمود: قیل-به او گفته شده برای این است که بفهماند این دستور محققا صادر می‌شود صحیح نیست، و خود را بی‌جهت و بدون دلیل به زحمت انداختن است. </p> <p>بعضی<span class="footnote" rel="2" title="به درستی گرامی‌ترین شما نزد خدا با تقوی‌ترین شماست سوره حجرات، آیه ۱۳">*</span> دیگر گفته‌اند: خدای تعالی او را به آسمان برد، و در آنجا به وی گفته شد: داخل بهشت شو، در نتیجه او هم چنان زنده است و تا روز قیامت در بهشت متنعم خواهد بود  و این وجه هم مثل وجه قبل صحیح نیست. </p> <p>بعضی<span class="footnote" rel="3" title="بلکه بندگان مقرب خدا هستند که هرگز پیش از امر خدا کاری نخواهند کرد و هر چه کنند به فرمان او کنند سوره انبیاء، آیه ۲۶ و ۲۷">*</span> هم گفته‌اند: <em>گوینده</em> ادخل الجنة خود مردم بودند که در هنگام کشتن او به عنوان استهزا به او گفته‌اند: ما تو را می‌کشیم و لحظه‌ای بعد داخل بهشت شو اشکال این وجه این است که: با خبری که دنبالش خدای تعالی داده و فرموده: <span class="aya" rel="36_26" data-words="4-8">قال یا لیت قومی یعلمون...</span> -گفت ای کاش مردم می‌فهمیدند که چگونه خدا مرا بیامرزید، و از محترمینم قرار داد نمی‌سازد، چون ظاهر این خبر این است که: وی بعد از شنیدن ندای‌ <span class="aya" rel="36_26" data-words="2-3">ادخل الجنة</span> آرزو کرد ای کاش قومم حال و وضع مرا می‌دانستند. و اگر جمله‌ <span class="aya" rel="36_26" data-words="2-3">ادخل الجنة</span> کلام مردم در هنگام کشتن او بوده باشد، دیگر موردی برای این آرزو نمی‌ماند. </p> <p>   <code class="page" rel="17,116"/> جمله‌ <span class="aya" rel="36_26-27" data-words="4-16">قال یا لیت قومی یعلمون، بما غفر لی ربی و جعلنی من المکرمین</span> استینافی است، و مانند جمله قبلی‌اش به منزله جوابی است از سؤال تقدیری، گویا شخصی پرسیده بعد از آنکه رسولان را تایید کرد، چه شد؟ در پاسخ فرموده: <span class="aya" rel="36_26" data-words="1-3">قیل ادخل الجنة</span> دوباره پرسیده: بعد از آن چه شد؟ در جواب فرموده: <span class="aya" rel="36_26" data-words="4-8">قال یا لیت قومی یعلمون...</span> و این سخن را بدان جهت گفته که خواسته است همان طور که در حال حیات مردم را نصیحت می‌کرده، در حال مرگ نیز نصیحت و خیرخواهی کند. </p> <p><span class="phrase">کلمه <em>ما</em> در جمله‌ <span class="aya" rel="36_27" data-words="1-4">بما غفر لی ربی</span> مصدریه است، که فعل <em rel="fa_36_27_2-2" data-sentence="114:331">غفر</em> را مبدل به مصدر می‌کند، و معنایش چنین می‌شود: <span class="aya" rel="36_26" data-words="5-8">یا لیت قومی یعلمون</span> بغفران ربی ایای-ای کاش قوم من می‌دانستند آمرزش پروردگار من مرا <em>و جمله</em> و جعلنی <em>عطف است بر جمله</em> غفر و معنایش این است که: ای کاش به آمرزش خدا مرا، و به اینکه از مکرمینم قرار داد، علم پیدا می‌کردند</span>  </p><h3> <span class="title" rel="36_27 36_13 36_14 36_15 36_16 36_17 36_18 36_19 36_20 36_21 36_22 36_23 36_24 36_25 36_26 36_28 36_29 36_30 36_31 36_32">مراد استعمال وصف <em>مکرم-اکرام شده</em> در آیات قرآن</span> </h3> <p> و موهبت اکرام هر چند دامنه‌اش وسیع است که شامل حال بسیاری از مردم می‌شود، مانند: اکرام به نعمت، که در آیه‌ <span class="aya" rel="89_15" data-words="1-12">فأما الإنسان إذا ما ابتلاه ربه فأکرمه و نعمه فیقول ربی أکرمن</span><span class="footnote" rel="1" title="تفسیر فخر رازی، ج ۲۶، ص ۶۵">*</span> آمده و نیز اکرام به قرب خدا که در آیه‌ <span class="aya" rel="49_13" data-words="16-20">إن أکرمکم عند الله أتقاکم</span><span class="footnote" rel="2" title="آن روز، روزی است که مردم در آن جمع خواهند شد و آن روزی است مشهود سوره هود، آیه ۱۰۳">*</span> آمده، چون کرامت داشتن عبد نزد خدا، خود اکرامی است از خدا نسبت به او. </p> <p>و <span class="phrase">لیکن با این حال بنده‌ای که برخوردار از نعمت‌های خدا است، و یا نزد خدا محترم است، جزو مکرمین شمرده نمی‌شود، یعنی کلمه <em rel="fa_36_27_8-8" data-sentence="117:931">مکرمین</em> به طور اطلاق در باره او به کار نمی‌رود، تنها این کلمه علی الاطلاق در باره دو طائفه از خلایق خدا به کار می‌رود: یکی ملائکه که در آیه‌ <span class="aya" rel="21_26-27" data-words="7-16">بل عباد مکرمون، لا یسبقونه بالقول و هم بأمره یعملون</span><span class="footnote" rel="3" title="روح المعانی، ج ۲۲، ص ۲۲۸">*</span> به کار رفته، و دیگری در افرادی از مؤمنینی که ایمان‌شان کامل بوده باشد، حال چه اینکه از مخلصین-به کسره لام- باشند، که در آیه‌ <span class="aya" rel="70_35" data-words="1-4">أولئک فی جنات مکرمون</span><span class="footnote" rel="4" title="اینان در بهشت‌هایی مکرمند سوره معارج، آیه ۳۵">*</span> نامشان آمده، و یا از مخلصین-به فتحه لام- باشند که در آیه‌ <span class="aya" rel="37_40" data-words="1-4">إلا عباد الله المخلصین</span>... <span class="aya" rel="37_42" data-words="2-4">و هم مکرمون</span><span class="footnote" rel="5" title="جز بندگان پاک خدا و آنان محترمند سوره صافات، آیه ۴۰ و ۴۲">*</span> ذکر خیرشان شده.</span> </p> <p>           <code class="page" rel="17,117"/> و این آیه شریفه (به همان بیانی که گذشت) از ادله وجود برزخ است. </p> <p><code class="aya" rel="36_28"/> <span class="aya" rel="36_28" data-words="1-15">و ما أنزلنا علی قومه من بعده من جند من السماء و ما کنا منزلین</span> <em> ضمیر در</em> قومه <em>و در</em> بعده <em>هر دو به کلمه</em> رجل برمی‌گردد. و <span class="phrase">معنای <em rel="fa_36_28_6-7" data-sentence="6:229">من بعده</em> ، <em>من بعد قتله</em> است، و کلمه <em>من</em> اولی و سومی ابتدایی است، و دومی زایده است که صرفا نفی را تایید می‌کند، و معنایش این است که: ما بعد از قتل او، دیگر هیچ لشکری از آسمان بر قوم او نازل نکردیم، و نازل کننده هم نبودیم .</span> </p> <p>این آیه زمینه چینی برای آیه بعدی است و برای بیان این معنا است که کار و هلاکت آن قوم در نظر خدای تعالی بسیار ناچیز و غیر قابل اعتنا بود، و خدا انتقام آن مرد را از آن قوم گرفت و هلاکشان کرد، و هلاک کردن آنها برای خدا آسان بود و احتیاج به عده و عده‌ای نداشت، تا ناگزیر باشد از آسمان لشکری از ملائکه بفرستد تا با آنها بجنگند و هلاکشان کنند، و به همین جهت در هلاکت آنان و هلاکت هیچ یک از امت‌های گذشته این کار را نکرد، بلکه با یک صیحه آسمانی هلاکشان ساخت. </p> <h3> <span class="title" rel="36_13 36_14 36_15 36_16 36_17 36_18 36_19 36_20 36_21 36_22 36_23 36_24 36_25 36_26 36_27 36_28 36_29 36_30 36_31 36_32">هلاک شدن قوم مکذب با صیحه‌ای واحده</span> </h3> <p> <code class="aya" rel="36_29"/> <span class="aya" rel="36_29" data-words="1-8">إن کانت إلا صیحة واحدة فإذا هم خامدون</span> یعنی آن امری که به مشیت ما سبب هلاکت آنان گردید، غیر از یک صیحه چیز دیگری نبود. </p> <p>و <span class="phrase">اگر فعل <em rel="fa_36_29_2-2" data-sentence="8:92">کانت</em> را مؤنث آورد و نفرمود <em>کان</em> بدین جهت بود که خبر این فعل یعنی <em rel="fa_36_29_4-4" data-sentence="130:10">صیحة</em> مؤنث بود.</span> و <span class="phrase">اگر <em rel="fa_36_29_4-4" data-sentence="4:126">صیحة</em> را نکره-بدون الف و لام-آورد، و آن را به وصف وحدت متصف کرد، برای این بود که: بفهماند هلاک کردن اهل قریه کاری ناچیز و حقیر بود.</span> و <span class="phrase">کلمه <em rel="fa_36_29_8-8" data-sentence="5:160">خامدون</em> از خمود است، که به معنای سکون و خاموشی از سر و صدا و جنب و جوش است، می‌فرماید: وسیله هلاکت آنها چیزی به جز یک صیحه نبود، که ناگهان همه را خاموش و بی حرکت کرد .</span> </p> <p>و اگر جمله مورد بحث را به ما قبل عطف نکرد، برای این است که: این جمله به منزله جوابی است از سؤالی تقدیری و فرضی گویا کسی پرسیده: وسیله هلاکتشان چه بود؟ فرموده:  نبود مگر تنها یک صیحه . </p> <p>و معنای آیه این است که: سبب هلاکت اهل قریه امری بود که آسان‌تر از آن دیگر تصور نداشت، و آن یک صیحه بود که به ناگهانی برخاست، و مردم را در جای خود بخشکانید، مردمی بی سر و صدا و بی حس و حرکت شدند، به طوری که صدای آهسته هم از ایشان شنیده نمی‌شد، تا آخرین نفر مردند و بی حرکت شدند. <code class="page" rel="17,118"/><code class="aya" rel="36_30"/> <span class="aya" rel="36_30" data-words="1-12">یا حسرة علی العباد ما یأتیهم من رسول إلا کانوا به یستهزؤن</span> یعنی ای حسرت و ندامت بر بندگان. و این تعبیر بلیغ‌تر از آن است که ندامت را برای آنان اثبات کند، مثلا بفرماید: مردم قریه دچار ندامت و حسرت شدند. و اما سبب حسرت و اینکه چرا دچار آن شدند، در جمله‌ <span class="aya" rel="36_30" data-words="5-8">ما یأتیهم من رسول...</span> آمده و می‌فرماید: به علت این دچار حسرت شدند که هر چه رسول به سویشان آمد، به استهزایش پرداختند . </p> <p>از این سیاق به خوبی برمی‌آید که مراد از <em>عباد</em> ، عموم مردم است، و خواسته حسرت را بر آنان تاکید کند، می‌فرماید: چه حسرتی بالاتر از این که اینان بنده بودند و دعوت مولای خود را رد کرده تمرد نمودند، و معلوم است که رد دعوت مولا شنیع‌تر است از رد دعوت غیر مولا و تمرد از نصیحت خیرخواهان دیگر. </p> <p>با این بیان بی‌پایگی تفسیر آن مفسری<span class="footnote" rel="1" title="مجمع البیان، ج ۸، ص ۴۱۹">*</span> که گفته: <em>مراد از</em> عباد رسولان خدا، و یا ملائکه و یا هر دو است ، روشن می‌شود، و همچنین بی‌پایگی این گفتار که مفسری<span class="footnote" rel="2" title="روح المعانی، ج ۲۲، ص ۲۲۸">*</span> دیگر گفته که: در جمله‌ <span class="aya" rel="36_30" data-words="1-4">یا حسرة علی العباد...</span> هر چند منظور از <em>عباد</em> مردمند و لیکن کلام مزبور سخن خدای تعالی نیست، بلکه دنباله سخن آن مرد است . پس معلوم شد که جمله مذکور کلامی است از خدای تعالی نه دنباله سخن آن مرد. </p> <p><code class="aya" rel="36_31"/> <span class="aya" rel="36_31" data-words="1-12">أ لم یروا کم أهلکنا قبلهم من القرون أنهم إلیهم لا یرجعون</span> در این جمله همان کسانی را که در جمله قبل علیه ایشان به حسرت ندا می‌شد توبیخ می‌کند. و <span class="phrase">کلمه <em rel="fa_36_31_6-7" data-sentence="5:112">من القرون</em> بیان کلمه <em>کم</em> است، و <em rel="fa_36_31_7-7" data-sentence="94:69">قرون</em> جمع <em rel="fa_36_31_7-7" data-sentence="153:52">قرن</em> است، که به معنای مردمی است که در یک عصر زندگی کنند.</span> </p> <p>و جمله <span class="aya" rel="36_31" data-words="9-12">أنهم إلیهم لا یرجعون</span> بیان جمله‌ <span class="aya" rel="36_31" data-words="4-8">کم أهلکنا قبلهم من القرون</span> است، و ضمیر جمع اولی به قرون، و دومی و سومی به عباد برمی‌گردد. </p> <p>و معنای آیه این است که: آیا از بسیاری هلاک شدگان عبرت نمی‌گیرند که در قرون گذشته به امر خدا هلاک شدند؟ و به اخذ الهی ماخوذ گشتند، و دیگر به عیش و نوش در دنیا بازنخواهند گشت؟ مفسرین در مرجع ضمیرها، و نیز در معنای آیه اقوال دیگری دارند که چون از فهم دور است متعرض آنها نمی‌شویم. </p> <p>   <code class="page" rel="17,119"/><code class="aya" rel="36_32"/> <span class="aya" rel="36_32" data-words="1-7">و إن کل لما جمیع لدینا محضرون</span> لفظ <em>ان</em> در اینجا حرف نفی است. و کلمه <em>کل</em> مبتدا و تنوینش عوض از مضاف الیه است. و کلمه <em>لما</em> به معنای <em>الا</em> است. و <span class="phrase">کلمه <em rel="fa_36_32_5-5" data-sentence="5:20">جمیع</em> به معنای مجموع است.</span> و <span class="phrase"><em rel="fa_36_32_6-6" data-sentence="0:30">لدینا</em> ظرفی است متعلق به همان مجموع.</span> و <span class="phrase">کلمه <em rel="fa_36_32_7-7" data-sentence="5:40">محضرون</em> خبری است بعد از خبر، که همان جمیع باشد.</span> بعضی<span class="footnote" rel="1" title="مجمع البیان، ج ۸، ص ۴۲۰">*</span> هم احتمال داده‌اند صفت جمیع باشد. </p> <p>به هر حال معنا این است که: بدون استثناء همه‌شان دسته جمعی در روز قیامت برای حساب و جزا نزد ما حاضر خواهند شد. بنا بر این آیه شریفه در معنای آیه <span class="aya" rel="11_103" data-words="9-17">ذلک یوم مجموع له الناس و ذلک یوم مشهود</span><span class="footnote" rel="2" title="تفسیر فخر رازی، ج ۲۶، ص ۶۳">*</span> می‌باشد. </p> <h3>بحث روایتی‌ <span class="title" rel="36_20 36_13 36_14 36_15 36_16 36_17 36_18 36_19 36_21 36_22 36_23 36_24 36_25 36_26 36_27 36_28 36_29 36_30 36_31 36_32"> (روایاتی در باره داستان فرستادگان عیسی (ع) و مؤمنی که مردم را به پیروی آن رسولان دعوت کرد و...) </span> </h3> <p> در مجمع البیان می‌گوید: نقل می‌کنند که عیسی (ع) دو نفر از حواریین را به عنوان رسول به شهر انطاکیه گسیل داشت، این دو نفر وقتی به نزدیکی‌های شهر رسیدند، پیر مردی را دیدند که چند گوسفند خود را می‌چرانید، و این پیر مرد همان حبیب صاحب داستان سوره <em>یس</em> است-رسولان عیسی (ع) بر او سلام کردند، پیر مرد از آن دو پرسید: شما کی هستید؟ گفتند: ما رسولان عیساییم، آمده‌ایم شما اهل شهر را دعوت کنیم به اینکه از پرستش بت‌ها دست برداشته، خدای رحمان را بپرستید. </p> <p>پیر مرد پرسید آیا با شما معجزه‌ای هم هست؟ گفتند: آری ما بیماران را شفا می‌دهیم، و کوری و برص را بهبودی می‌بخشیم، پیر مردگفت: من پسری دارم که سالها بستری و مریض است، رسولان گفتند: ما را به منزلت نزد او ببر، تا از حال او مطلع شویم، پیر مرد رسولان را به خانه برد. رسولان دست بر بدن او کشیدند، در دم شفا یافته به اذن خدا در حالی که صحیح و سالم بود از بستر برخاست، این خبر در شهر پیچید، و خداوند به دست آن دو جمع کثیری از بیماران را شفا داد. </p> <p>مردم انطاکیه پادشاهی داشتند که بت می‌پرستید، چون خبر رسولان به گوش او رسید     <code class="page" rel="17,120"/> احضارشان کرد، و پرسید: شما کی هستید؟ گفتند: ما فرستادگان عیسی (ع) هستیم، آمده‌ایم تو را از پرستش بت‌ها که نه می‌شنوند و نه می‌بینند، به پرستش کسی دعوت کنیم که هم می‌شنود و هم می‌بیند. شاه پرسید: مگر ما به غیر از این بت‌ها خدا هم داریم؟ گفتند: بله، کسی که تو را و خدایان تو را ایجاد کرده. شاه در پاسخ گفت: باشید تا در امر شما فکر کنم. پس مردم آن دو رسول را در بازار دستگیر نموده و کتک زدند<span class="footnote" rel="1" title="روح المعانی، ج ۲۲، ص ۲۲۸">*</span>. </p> <p>صاحب مجمع البیان، سپس از وهب بن منبه نقل می‌کند که گفته: عیسی  (ع) این دو رسول را به انطاکیه فرستاد. رسولان به انطاکیه رفتند، و به حضور شاه نرفتند و اقامتشان در آن شهر به طول انجامید تا آنکه روزی شاه از دربار بیرون آمد، پس این دو نفر تکبیر و ذکر خدا گفتند. شاه سخت در خشم شد، و دستور داد آن دو رسول را به زندان برده و به هر یک صد تازیانه بزنند. </p> <p>بعد از آنکه شاه رسولان را تکذیب کرد و تازیانه زد، عیسی (ع) شمعون صفا، بزرگ حواریین را فرستاد، تا به کار آن دو رسیدگی نموده یاریشان کند. شمعون به طور ناشناس وارد انطاکیه شد و با اطرافیان شاه معاشرت آغاز کرد، تا جایی که سخت با وی مانوس شدند، و نزد شاه از او به خیر و خوبی یاد کردند. شاه او را به حضور طلبید و معاشرتش را پسندید و با او مانوس گشته، مورد احترامش قرار داد. </p> <p>آن گاه روزی شمعون به شاه گفت: من شنیده‌ام دو نفر را به جرم اینکه تو را به دین دیگری غیر از دینی که داری، دعوت کرده‌اند، زندانی کرده‌ای و شلاق زده‌ای، آیا هیچ سخن آن دو را گوش دادی ببینی چه می‌گویند؟ شاه گفت: واقعش این است که خشم من نگذاشت که به سخن آن دو گوش دهم، شمعون گفت: حال اگر شاه صلاح بداند خوب است آن دو را بخواهد تا از مطالب و خواسته‌های آن دو مطلع شویم. </p> <p>شاه این رأی را پسندید، و آن دو رسول را به حضور طلبید، شمعون (با اینکه آن دو را می‌شناخت، و آن دو وی را می‌شناختند، چون همگی از حواریین عیسی (ع) بودند، خود را به بیگانگی زد، و از آن دو) پرسید: چه کسی شما را به این شهر فرستاده؟ گفتند: خدایی که همه چیز را خلق کرده و شریکی برایش نیست. </p> <p>شمعون پرسید: این خدایی که می‌گویید شما را فرستاده چه معجزه‌ای به شما داده؟ گفتند: هر چه را که تو بخواهی برایت انجام می‌دهیم. شاه چون این را شنید دستور داد پسر   <code class="page" rel="17,121"/> نابینا و بدون چشمی را بیاورند، که حتی در صورتش گودی چشم هم نبود، بلکه محل چشم او مانند پیشانی‌اش صاف بود. رسولان عیسی شروع کردند به دعا خواندن، این قدر دعا خواندند تا محل چشم‌های او شکافته شد. پس دو عدد فندق از گل درست کردند و در حدقه‌ها گذاشتند، بدون فاصله دو چشم شد، و پسر بینا گشت. </p> <p>شاه از مشاهده این معجزه سخت تعجب کرد، شمعون به وی گفت: حال اگر صلاح بدانی نظیر این خواسته را از خدایان خود بخواهی، تا آنها نیز چنین قدرتی از خود نشان دهند، هم مایه آبروی تو شود و هم باعث آبروی خودشان. شاه گفت: من که از تو چیزی پنهان ندارم، خدای ما که ما آن را می‌پرستیم، هیچ خاصیتی ندارد، نه ضرری دارد و نه نفعی. </p> <p>سپس شاه به آن دو رسول گفت: اگر خدای شما توانست مرده را زنده کند، ما به آن خدا و به شما که فرستادگان اویید ایمان خواهیم آورد. رسولان گفتند: خدای ما بر هر چیز قادر است. شاه گفت: در اینجا مرده‌ای است که هفت روز قبل از دنیا رفته، و ما او را دفن نکرده‌ایم، تا پدرش که در مرگ او غایب بود برگردد. پس مرده را آوردند که وضعش دگرگون شده و متعفن شده بود. آن دو رسول شروع کردند به دعا کردن علنی و آشکارا، و اماشمعون صفا شروع کرد به دعا کردن سری (چون نمی‌خواست رازش فاش شود). چیزی نگذشت مرده از جای برخاست و به حاضران مجلس گفت: من هفت روز است که مرده‌ام، و در این چند روز مرا به هفت وادی از وادیهای جهنم بردند، و من شما را زنهار می‌دهم از آن شرکی که دارید، و به خدای تعالی ایمان بیاورید. شاه از دیدن این ماجرا تعجب کرد. شمعون احساس کرد که نقشه‌اش در دل وی اثر گذاشته، او هم وی را به سوی خدا دعوت کرد. شاه ایمان آورد و به دنبال او جمعی از اهل مملکتش ایمان آورده، و جمعی دیگر هم چنان کافر ماندند. </p> <p>صاحب مجمع می‌گوید: نظیر این روایت را عیاشی به سند خود از ابو حمزه ثمالی، و غیر او از ابی جعفر و از امام صادق (ع) نقل کرده‌اند، چیزی که هست در بعضی از روایات آمده که: خدای تعالی اول دو نفر رسول به اهل انطاکیه فرستاد، و سپس سومی را گسیل داشت. و در بعضی دیگر آمده که: خداوند به عیسی (ع) وحی فرستاد که: آن دو رسول را به سوی آن شهر روانه کند، و سپس وصی خودش شمعون را برای خلاصی آن دو روانه کرد و نیز آمده که آن مرده‌ای که خداوند به دعای رسولان زنده کرد، پسر شاه بوده. و وقتی از قبر بیرون آمد خاک را از سر و روی خود می‌تکاند. پس شاه پرسید: پسرم حالت چطور است؟ گفت: من مرده بودم، دو نفر مرد را دیدم که سجده کرده، از خدا خواستند مرا زنده کند. شاه گفت: پسرم اگر آن دو نفر را ببینی می‌شناسی؟ گفت: آری. پس مردم همگی به<code class="page" rel="17,122"/> دستور شاه به صحرا رفتند، و یکی یکی از جلو آن مرد عبور کردند. بعد از عبور جمعی کثیر یکی از آن دو رسول عبور کرد. پسر شاه گفت: این یکی از آن دو بود. سپس آن رسول دیگر گذشت، او را هم شناخت و با دست به هر دو نفر اشاره کرد که این دو بودند، شاه و اهل مملکتش ایمان آوردند. </p> <p>ابن اسحاق می‌گوید: بلکه شاه و اهل مملکتش بر کفر اتفاق کرده، و تصمیم گرفتند. </p> <p>رسولان را به قتل برسانند، این خبر به گوش حبیب رسید که دم دروازه بالای شهر بود، پس شتابان خود را به جمعیت رسانیده ایشان را نصیحت کرد و تذکرها داد، و به اطاعت رسولان دعوت نمود<span class="footnote" rel="1" title="تفسیر فخر رازی، ج ۲۶، ص ۶۳">*</span> مؤلف: سیاق آیات این داستان با مضمون بعضی از این روایات نمی‌سازد. </p> <p>و در الدر المنثور است که: ابو داوود، ابو نعیم، ابن عساکر، و دیلمی، همگی از ابی لیلی روایت کرده‌اند که گفت: رسول خدا (ص) فرمود: صدیقین (که خداوند در قرآن ایشان را ستوده) سه نفرند: <em>حبیب نجار</em> مؤمن آل یس، که داستانش در سوره یس آمده، که گفت: <span class="aya" rel="36_20" data-words="9-12">یا قوم اتبعوا المرسلین</span> <em>حزقیل</em> مؤمن آل فرعون، که گفت: <span class="aya" rel="40_28" data-words="10-16">أ تقتلون رجلا أن یقول ربی الله</span> و <em>علی بن ابی طالب</em> که وی از آن دو تای دیگر افضل است<span class="footnote" rel="2" title="الدر المنثور، ج ۵، ص ۲۶۲">*</span>. </p> <p>مؤلف: و در همان کتاب است که: این روایت را بخاری هم در تاریخ خود از ابن عباس از آن جناب نقل کرده، و عبارتش چنین است: صدیقین سه نفرند: حزقیل، مؤمن آل فرعون، حبیب نجار، صاحب داستان سوره یس. علی بن ابی طالب<span class="footnote" rel="3" title="الدر المنثور، ج ۵، ص ۲۶۲">*</span>. </p> <p>و در مجمع البیان از تفسیر ثعلبی، و او به سند خود از عبد الرحمن ابی لیلی، از رسول خدا (ص) روایت کرده که فرمود: سبقت یافتگان همه امتها سه نفرند، که حتی چشم بر هم زدنی به خدا کفر نورزیدند: علی بن ابی طالب، صاحب داستان سوره یس و مؤمن آل فرعون، و صدیقین همین‌هایند، و علی از همه‌شان افضل است<span class="footnote" rel="4" title="مجمع البیان، ج ۸، ص ۴۲۱">*</span>. </p> <p>مؤلف: این معنا را سیوطی هم در الدر المنثور از طبرانی و ابن مردویه-وی حدیث را ضعیف خوانده-ازابن عباس از رسول خدا (ص) روایت کرده، و عبارت آن چنین است: سبقت گیرندگان سه نفرند آنکه به سوی موسی سبقت جست، یوشع بن نون بود و آنکه به سوی عیسی سبقت گرفت، صاحب داستان سوره یس بود، و آنکه به سوی محمد  (ص) سبقت جست علی بن ابی طالب (ع) بود<span class="footnote" rel="5" title="الدر المنثور، ج ۵، ص ۲۶۲">*</span>. </p> 
