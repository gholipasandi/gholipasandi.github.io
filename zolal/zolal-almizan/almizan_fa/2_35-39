<h3 class="ayas">سوره البقرة آیه‌های ۳۵ تا ۳۹</h3><code class="section" rel="2_35-39"/><h3>ترجمه آیات</h3> <p> <span class="trans" rel="2_35">و گفتیم: ای آدم تو و همسرت در بهشت آرام گیرید و از آن بفراوانی از هر جا که خواستید بخورید و نزدیک این درخت مشوید که از ستمگران خواهید شد.  «۳۵» </span><span class="trans" rel="2_36">و شیطان ایشان را از نعمت بهشت بینداخت و از آن زندگی آسوده که داشتند بیرونشان کرد، گفتیم: با همین وضع که دشمن یکدیگرید پائین روید که تا مدتی در زمین قرارگاه و بهره دارید.  «۳۶» </span><span class="trans" rel="2_37">و آدم از پروردگار خود سخنانی فرا گرفت و خدا او را به بخشید که وی<code class="page" rel="1,194"/> بخشنده و رحیم است.  «۳۷» </span><span class="trans" rel="2_38">گفتیم همگی از بهشت پائین روید اگر هدایتی از من بسوی شما آمد و البته هم خواهد آمد آنها که هدایت مرا پیروی کنند نه بیمی دارند و نه اندوهگین شوند.  «۳۸» </span><span class="trans" rel="2_39">و کسانی که کافر شوند و آیه‌های ما را دروغ شمارند اهل جهنمند و خود در آن جاودانند «۳۹» </span></p>         <h3>بیان</h3> <h3> <span class="title" rel="2_35 2_36 2_37 2_38 2_39">مواردی در قرآن که مساله بهشت آدم و داستان آن آمده</span> </h3> <p> <span class="aya" rel="2_35" data-words="1-5">و قلنا یا آدم اسکن</span> الخ، با اینکه داستان سجده کردن ملائکه برای آدم، در چند جای قرآن کریم تکرار شده، مسئله بهشت آدم، و داستان آن جز در سه جا نیامده. </p> <p>اول در همین آیات مورد بحث از سوره بقره. </p> <p>دوم در سوره اعراف که فرموده: <span class="aya" rel="7_19-25" data-words="1-121">و یا آدم اسکن أنت و زوجک الجنة، فکلا من حیث شئتما، و لا تقربا هذه الشجرة فتکونا من الظالمین،، فوسوس لهما الشیطان، لیبدی لهما ما ووری عنهما، من سوآتهما و قال: ما نهاکما ربکما عن هذه الشجرة، إلا أن تکونا ملکین، أو تکونا من الخالدین،، و قاسمهما: إنی لکما لمن الناصحین،، فدلاهما بغرور، فلما ذاقا الشجرة، بدت لهما سوآتهما، و طفقا یخصفان علیهما من ورق الجنة، و ناداهما ربهما: أ لم أنهکما عن تلکما الشجرة؟ و أقل لکما: إن الشیطان لکما عدو مبین؟، قالا: ربنا ظلمنا أنفسنا، و إن لم تغفر لنا، و ترحمنا، لنکونن من الخاسرین،، قال: اهبطوا بعضکم لبعض عدو، و لکم فی الأرض مستقر، و متاع إلی حین، قال: فیها تحیون، و فیها تموتون، و منها تخرجون</span> الخ، و ای آدم تو و همسرت در بهشت مسکن کنید، و از آن هر قدر که میخواهید بخورید، ولی نزدیک این درخت مشوید، که در آن صورت از ستمکاران خواهید شد، پس شیطان آن دو را وسوسه کرد، تا بلکه بتواند عیبهایی از ایشان که پوشیده بود آشکار سازد، و لذا گفت: پروردگار شما، شما را از این درخت نهی نکرده، مگر برای اینکه در نتیجه خوردن از آن مبدل بفرشته نشوید و یا از جاودانان در بهشت نگردید،  و اگر شما از آن بخورید، همیشه در بهشت خواهید ماند آن گاه برای آن دو سوگند یاد کرد: که من از خیرخواهان شمایمباین وسیله و با نیرنگ‌های خود آن دو را بخود نزدیک کرد، تا آنکه از درخت بخوردند، همین که خوردند، عیبشان ظاهر شد، ناگزیر شروع کردند از برگهای بهشتی بر خود پوشیدن، و پروردگارشان ندایشان داد: که مگر بشما نگفتم: از این درخت مخورید؟ و مگر نگفتم شیطان برای شما دشمنی است آشکار؟ !گفتند: پروردگارا ما بخویشتن ستم کردیم، اگر ما را نبخشی و رحم نکنی، حتما از زیانکاران خواهیم شد فرمود: از بهشت پائین بروید، که بعضی بر بعضی دیگر دشمنید، و زمین تا مدتی معین یعنی تا هنگام مرگ جایگاه شما استو نیز فرمود: در همانجا<code class="page" rel="1,195"/> زندگی کنید، و در آنجا بمیرید، و از همانجا دوباره بیرون شوید،<span class="footnote" rel="1" title="سوره اعراف آیات ۱۹-۲۵">*</span> سوم در سوره طه، که فرموده:  <span class="aya" rel="20_115-126" data-words="1-143">و لقد عهدنا إلی آدم من قبل، فنسی، و لم نجد له عزما، و إذ قلنا: للملائکة اسجدوا لآدم، فسجدوا، إلا إبلیس، أبی، فقلنا یا آدم: إن هذا عدو لک و لزوجک، فلا یخرجنکما من الجنة فتشقی، إن لک ألا تجوع فیها و لا تعری، و أنک لا تظمؤا فیها، و لا تضحی،، فوسوس إلیه الشیطان، قال یا آدم هل أدلک علی شجرة الخلد و ملک لا یبلی؟، فأکلا منها، فبدت لهما سوآتهما، و طفقا یخصفان علیهما من ورق الجنة، و عصی آدم ربه فغوی،، ثم اجتباه ربه، فتاب علیه و هدی،، قال: اهبطا منها جمیعا بعضکم لبعض عدو فإما یأتینکم منی هدی، فمن اتبع هدای، فلا یضل و لا یشقی، و من أعرض عن ذکری، فإن له معیشة ضنکا، و نحشره یوم القیامة أعمی، قال: رب لم حشرتنی أعمی؟ و قد کنت بصیرا،، قال کذلک أتتک آیاتنا، فنسیتها، و کذلک الیوم تنسی</span>، الخ و ما با آدم قبلا عهدی بسته بودیم و فرمانی داده بودیم که فریب ابلیس را نخورد، ولی او را در آن عهد ثابت قدم و استوار نیافتیم، و چون بفرشتگان گفتیم: بر آدم سجده کنند، همه سجده کردند، جز شیطان، که سر باز زدآن گاه بادم گفتیم: که زنهار این ابلیس دشمن تو و همسر تو است، مواظب باشید، از بهشت بیرونتان نکند، و گر نه بدبخت خواهید شد، چون در بهشت نه گرسنه میشوی، و نه برهنه، نه تشنه میشوی، و نه گرما زدهاما شیطان با همه این سفارشها در او وسوسه کرد، و گفت: ای آدم، میخواهی من تو را بدرختی راهنمایی کنم، که اگر از آن بخوری، ابدیت و ملک جاودانی خواهی یافت؟  و شیطان سرانجام کار خود را کرد، و آدم و همسرش از آن درخت بخوردند، و عورتشان برایشان نمودار شد، پس بر آن شدند، که از برگ‌های بهشت عورت خود بپوشانند، و آدم ارشاد و راهنمایی پروردگارش را نافرمانی کرد، و گرفتار شد، آن گاه پروردگارش وی را برگزید و نافرمانیش را جبران نمود و هدایتش فرمود. پروردگارش دستور داد: که همگی از بهشت فرود آئید در حالی که بعضی دشمن بعض دیگر باشید پس هر هدایتی که از طرف من بسوی شما آمد، و خواهد هم آمد، در آن هنگام هر کس هدایت مرا پیروی کند، گمراه و بدبخت نمیشود، و هر کس از یاد من اعراض کند، زندگی سختی خواهد داشت، علاوه بر اینکه روز قیامت کور محشورش خواهیم نمود، و چون بگوید: پروردگارا من که بینا بودم، چرا کور محشورم کردی؟ در جوابش خواهد فرمود: همانطور که آیات من بسویت آمد، و تو عمدا آن را فراموش کردی، امروز هم ما تو را فراموش کردیم<span class="footnote" rel="2" title="سوره طه آیات ۱۱۵-۱۲۶">*</span> الخ. </p> <p>سیاق این سه دسته آیات، و مخصوصا آیه‌ای که در صدر داستان قرار گرفته، و میفرماید: <span class="aya" rel="2_30" data-words="6-10">إنی جاعل فی الأرض خلیفة</span> الخ، این معنا را دست میدهد: که آدم در اصل، و در آغاز برای این     <code class="page" rel="1,196"/> خلق شده بود، که در زمین زندگی کند، و نیز در زمین بمیرد، و اگر خدای تعالی او را چند روزی در بهشت منزل داد، برای این بود که امتحان خود را بدهند، و در نتیجه آن نافرمانی عورتشان هویدا بگردد، تا بعد از آن بزمین هبوط کنند. </p> <h3> <span class="title" rel="2_35 2_36 2_37 2_38 2_39">منظور اصلی از خلقت آدم سکونت در زمین بوده</span> </h3> <p> و نیز از سیاق آیه سوره طه که می‌فرماید: <span class="aya" rel="20_117" data-words="1-3">فقلنا یا آدم</span> الخ، و سوره اعراف که می‌فرماید: <span class="aya" rel="7_19" data-words="1-4">و یا آدم اسکن</span> الخ، که داستان بهشت را با داستان سجده ملائکه بصورت یک داستان و متصل بهم آورده، و کوتاه سخن، آنکه این سیاق بخوبی می‌رساند که منظور اصلی از خلقت آدم این بوده که در زمین سکونت کند، چیزی که هست راه زمینی شدن آدم همین بوده که نخست در بهشت منزل گیرد، و برتریش بر ملائکه، و لیاقتش برای خلافت اثبات شود، و سپس ملائکه مامور بسجده برای او شوند، و آن گاه در بهشت منزلش دهند، و از نزدیکی بان درخت نهیش کنند، و او بتحریک شیطان از آن بخورد، و در نتیجه عورتش و نیز از همسرش ظاهر گردد، و در آخر بزمین هبوط کنند. </p> <p>و از این ریخت و سیاق بخوبی بر می‌آید: که آخرین عامل و علتی که باعث زمینی شدن آن دو شد، همان مسئله ظاهر شدن عیب آن دو بود، و عیب نامبرده هم به قرینه‌ای که فرموده:  بر آن شدند که از برگهای بهشت بر خود بپوشانند الخ، همان عورت آن دو بوده، و معلوم است که این دو عضو، مظهر همه تمایلات حیوانی است چون مستلزم غذا خوردن، و نمو نیز هستند. </p> <p>پس ابلیس هم جز این همی و هدفی نداشته، که بهر وسیله شده عیب آن دو را ظاهر سازد، گو اینکه خلقت بشری، و زمینی آدم و همسرش، تمام شده بود، و بعد از آن خدا آن دو را داخل بهشت کرد، ولی مدت زیادی در این بین فاصله نشد، و خلاصه آن قدر بان دو مهلت ندادند، که در همین زمین متوجه عیب خود شوند، و نیز بسائر لوازم حیاة دنیوی و احتیاجات آن پی ببرند. </p> <p>بلکه بلا فاصله آن دو را داخل بهشت کردند، و وقتی داخل کردند که هنوز روح ملکوتی و ادراکی که از عالم ارواح و فرشتگان داشتند، بزندگی دنیا آلوده نشده بود، بدلیل اینکه فرمود:  <span class="aya" rel="7_20" data-words="4-8">لیبدی لهما ما ووری عنهما</span>، تا ظاهر شود از آن دو آنچه پوشانده شده بود از آنان، و نفرمود:  لیبدی لهما ما کان وری عنهما، تا ظاهر شود از آن دو آنچه بر آن دو پوشیده بود، پس معلوم میشود، پوشیدگی عیبهای آن دو موقتی بوده، و یک دفعه صورت گرفته، چون در زندگی زمینی ممکن نیست برای مدتی طولانی این عیب پوشیده بماند،  و جان کلام و آنچه از آیات نامبرده بر میاید اینست که وقتی خلقت آدم و حوا در زمین تمام شد، بلا فاصله، و قبل از اینکه متوجه شوند، عیب‌هاشان پوشیده شده، داخل بهشت شده‌اند. </p> <p>پس ظهور عیب در زندگی زمینی، و بوسیله خوردن از آن درخت، یکی از قضاهای حتمی<code class="page" rel="1,197"/> خدا بوده، که باید میشد، و لذا فرمود:  زنهار که ابلیس شما را از بهشت بیرون نکند، که بدبخت میشوید الخ، و نیز فرمود:  آدم و همسرش را از آن وضعی که داشتند بیرون کرد الخ، و نیز خدای تعالی خطیئه آنان را بعد از آنکه توبه کردند بیامرزید، و در عین حال به بهشتشان بر نگردانید، بلکه بسوی دنیا هبوطشان داد، تا در آنجا زندگی کنند. </p> <p>و اگر محکومیت زندگی کردن در زمین، با خوردن از درخت و هویدا گشتن عیب، قضایی حتمی نبود، و نیز برگشتن به بهشت محال نبود، باید بعد از توبه و نادیده گرفتن خطیئه به بهشت بر گردند،  برای اینکه توبه آثار خطیئه را از بین می‌برد. </p> <h3> <span class="title" rel="2_35 2_36 2_37 2_38 2_39">علت بیرون شدن از بهشت</span> </h3> <p> پس معلوم میشود علت بیرون شدن از بهشت، و زمینی شدن آدم آن خطیئه نبوده، بلکه علت این بوده که بوسیله آن خطیئه عیب آن دو ظاهر گشته، و این بوسیله وسوسه شیطان لعین صورت گرفته است. </p> <h3> <span class="title" rel="2_35 2_36 2_37 2_38 2_39">مراد از عهد خدا با آدم</span> </h3> <p> در سوره طه در صدر قصه فرموده:  <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span>، ما قبلا با آدم عهدی بسته بودیم، اما او فراموشش کرد، و باید دید این عهد چه بوده؟ آیا همان فرمان نزدیک نشدن بدرخت بوده، که فرمود: <span class="aya" rel="2_35" data-words="17-23">لا تقربا هذه الشجرة، فتکونا من الظالمین</span>؟ و یا اعلام دشمنی ابلیس با آدم و همسرش بوده، که فرمود: <span class="aya" rel="20_117" data-words="4-9">إن هذا عدو لک و لزوجک</span>؟، و یا عهد نامبرده بمعنای میثاق عمومی است که از همه انسان‌ها عموما، و از انبیاء خصوصا، و بوجهی مؤکدتر و غلیظ گرفته. </p> <p>احتمال اولی صحیح نیست، زیرا آیه شریفه:  <span class="aya" rel="7_20" data-words="1-3">فوسوس لهما الشیطان</span>،... <span class="aya" rel="7_20" data-words="11-26">و قال ما نهاکما ربکما عن هذه الشجرة، إلا أن تکونا ملکین، أو تکونا من الخالدین</span>، و آیه بعدش، <span class="aya" rel="7_21" data-words="1-6">و قاسمهما: إنی لکما لمن الناصحین</span>، تصریح دارد: بر اینکه آدم در حین خوردن از درخت، نه تنها نهی خدا را فراموش نکرده بود، بلکه کاملا بیاد آن بود، چیزی که هست ابلیس با فلسفه چینی خود نهی خدا را برای آدم توجیه کرد، که منظور این بوده، که جزء فرشتگان و از خالدین در بهشت نشوی، در حالی که در آیه مورد بحث در باره عهدی که مورد گفتگو است، فرموده: آدم آن را فراموش کرد. </p> <p>و اما احتمال دوم که بگوئیم منظور از عهد، همان تهدیدی است که خدای تعالی کرد، و ایشان را از پیروی ابلیس زنهار داد، هر چند که احتمال بعیدی نیست، و لکن ظواهر آیات با آن نمیسازد، چون از ظاهر آیه نامبرده بر می‌آید که منظور از آن زنهار، تهدید خصوص آدم است. </p> <p>علاوه بر اینکه زنهاری که از شر ابلیس دادند، بهر دوی آنان دادند، نه تنها به آدم، و اما فراموشی را تنها به آدم نسبت داد، و نیز در ذیل آیات نامبرده در سوره طه، که مطابق صدر آنهاست، عهد با معنای میثاق کلی مناسبت دارد، نه عهد بمعنای زنهار از ابلیس، چه خدای تعالی می‌فرماید: <span class="aya" rel="20_123-124" data-words="8-33">فإما یأتینکم منی هدی، فمن اتبع هدای فلا یضل و لا یشقی، و من أعرض عن ذکری فإن له معیشة ضنکا، و نحشره یوم القیامة أعمی</span>،<span class="footnote" rel="1" title="سوره انعام آیه ۱۲۵">*</span> و تطبیق این آیات، با آیات مورد بحث، اقتضاء می‌کند که جمله: <span class="aya" rel="20_124" data-words="1-9">و من أعرض عن ذکری فإن له معیشة ضنکا</span>،<span class="footnote" rel="2" title="سوره بقره آیه ۳۸">*</span> در مقابل نسیان عهد در آیات مورد بحث قرار گیرد، و معلوم است که اگر با آن تطبیق شود آن وقت با عهد بمعنای میثاق بر ربوبیت خدا، و عبودیت آدم، مناسب‌تر است، تا آنکه با عهد بمعنای تحذیر و زنهار از ابلیس تطبیق گردد. </p> <p>چون بین اعراض از یاد خدا، و پیروی ابلیس از نظر مفهوم مناسبت زیادی نیست، بخلاف میثاق بر ربوبیت، که بان مناسب‌تر است، چون میثاق بر ربوبیت باین معنا است، که آدمی فراموش نکند، که ربی، یعنی مالکی مدبر دارد، و یا بگو انسان تا ابد، و در هیچ حالی فراموش نکند، که مملوک طلق خداست، و خود مالک هیچ چیز برای خود نیست، نه نفعی، و نه ضرری، نه مرگی و نه حیاتی، و نه نشوری، و یا بگو: نه ذاتا مالک چیزی است، و نه وصفا، و نه فعلا. </p> <p>و معلوم است آن خطیئه‌ای که در مقابل این میثاق قرار می‌گیرد، این است که آدمی از مقام پروردگارش غفلت بورزد، و با سرگرم شدن بخود، و یا هر چیزی که او را بخود سر گرم می‌کند، از قبیل زخارف حیاة دنیای فانی، و پوسنده، مقام پروردگارش را از یاد برد دقت بفرمائید. </p> <h3> <span class="title" rel="2_35 2_36 2_37 2_38 2_39">نتیجه توجه به عهد خدا</span> </h3> <p> و لکن اگر آدمی در زندگی دنیا با اختلاف جهات، و تشتت اطراف، و انحاء آن، و اینکه این زندگی را تنها به نیکان اختصاص نداده‌اند، بلکه مؤمن و کافر در آن مشترکند، در نظر بگیریم، خواهیم دید که این زندگی بحسب حقیقت و باطن، و از نظر علم بخدای تعالی، و جهل به او، مختلف است، آن کس که عارف بمقام پروردگار خویش است، وقتی خود را با زندگی دنیا که همه رقم کدورتها، و انواع ناملایمات و گرفتاریها دارد، مقایسه کند، و در نظر بگیرد: که این زندگی آمیخته‌ای از مرگ و حیات، و سلامتی و بیماری، و فقر و توانگری، و راحت و تعب، و و جدان و فقدان است، و نیز در نظر بگیرد: که همه این دنیا چه آن مقدارش که در خود انسان است، و چه آنها که در خارج از ذات آدمی است، مملوک پروردگار اوست، و هیچ موجودی از این دنیا استقلال در خودش و در هیچ چیز ندارد، بلکه همه از آن کسی است که نزد وی بغیر از حسن و بهاء و جمال و خیر آنهم به آن معنایی از جمال و خیر که لایق عزت و جلال او باشد وجود ندارد، و از ناحیه او بجز جمیل و خیر صادر نمیشود آن وقت می‌فهمد که هیچ چیزی در عالم مکروه نیست، تا از آن بدش آید، و هیچ مخوفی نیست، تا از آن بترسد، و هیچ مهیبی نیست، تا از آن به دلهره بیفتد، و هیچ محذوری نیست تا از آن بر حذر شود. </p> <p>بلکه با چنین نظر و دیدی، می‌بیند که آنچه هست، همه حسن و زیبایی و محبوب است، مگر آن چیزهایی که پروردگارش به او دستور داده باشد که مکروه و دشمن بدارد، تازه همان چیزها را   <code class="page" rel="1,199"/> هم باز بخاطر امر خدا مکروه و دشمن میدارد، و یا محبوب قرار می‌دهد، و از آن لذت برده و بامر آن ابتهاج بخرج میدهد، و خلاصه چنین کسی غیر از پروردگارش دیگر هیچ هم و غمی ندارد، و بهیچ چیز دیگر نمی‌پردازد. </p> <p>و همه اینها برای این است که چنین کسی همه عالم را ملک طلق پروردگار خود می‌بیند، و برای احدی غیر خدا بهره و نصیبی از هیچ ناحیه عالم قائل نیست، چنین کسی چه کار دارد به اینکه مالک امر، چه تصرفاتی در ملک خود می‌کند؟ چرا زنده می‌کند؟ و یا می‌میراند؟ و چرا نفع میرساند؟ و یا ضرر؟ و همچنین در هیچ حادثه‌ای که او بوجود می‌آورد، چون و چرا نمی‌کند. </p> <p>این است آن زندگی طیب، و پاکی که هیچ شقاوتی در آن نیست، نوری است که آمیخته با ظلمت نیست، سروری است که غم با آن نیست، وجدانی است که فقدی با آن جمع نمیشود، غنائی است که با هیچ قسم فقری آمیخته نمی‌گردد، همه اینها موهبت‌هایی است که با ایمان بخدای سبحان دست میدهد. </p> <h3> <span class="title" rel="2_35 2_38 2_36 2_37 2_39">نتیجه غفلت از عهد خدا</span> </h3> <p> در مقابل این زندگی، یک قسم زندگی دیگر هست، و آن زندگی کسی است که بمقام پروردگار خود جاهل است، چون این بی‌نوا با انقطاع از پروردگار خود چشمش بهیچ چیز از خودش و از خارج خودش نمی‌افتد، مگر آنکه آن را مستقل بالذات، و مضر و یا نافع، خیر و یا شر بالذات می‌بیند، و در نتیجه در سر تا سر زندگی میانه ترس از آنچه می‌رسد، و حذر از آنچه از آن پرهیز می‌کند، و اندوه از آنچه از دست میدهد، و حسرت از آنچه از او کم میشود، از مال و جاه و فرزندان و یاران، و سایر آنچه محبوب او است، و بدان تکیه و اعتماد دارد، و در زندگی خود مؤثر میداند غوطه‌ور است. </p> <p>او مانند دوزخیان، که هر وقت پوست بدنشان بسوزد، پوستی دیگر بر تن آنان می‌کنند، هر گاه با یک ناملایمی خو بگیرد، و با تلخی آن عادت کند، با ناملایم تازه‌تری و سوزنده‌تری روبرو میشود، تا عذاب را با ذائقه قلبش بچشد، و دلش همواره دچار اضطراب و پریشانی باشد، و جانش همواره چون شمع بسوزد، و آب بشود، و سینه‌اش همواره تنگ و بی حوصله باشد، گویی میخواهد به آسمان بالا رود، آری خداوند اینچنین پلیدی را بر کسانی که ایمان نمی‌آورند مسلط می‌کند، <span class="aya" rel="6_125" data-words="22-29">کذلک یجعل الله الرجس علی الذین لا یؤمنون</span>.<span class="footnote" rel="1" title="سوره طه آیه ۱۲۴">*</span> حال که این معنا روشن شد، خواننده عزیز متوجه شد: که بازگشت این دو امر، یعنی فراموش کردن میثاق، و شقاوت در زندگی دنیا، بیک امر است، و شقاوت دنیوی از فروغ فراموشی میثاق است. </p> <p>   <code class="page" rel="1,200"/> و این همان نکته‌ایست که خدای سبحان می‌فرماید: <span class="aya" rel="20_123-124" data-words="8-33">فإما یأتینکم منی هدی، فمن اتبع هدای فلا یضل و لا یشقی، و من أعرض عن ذکری فإن له معیشة ضنکا، و نحشره یوم القیامة أعمی</span><span class="footnote" rel="1" title="سوره طه آیه ۱۱۹">*</span>، بدان اشاره نموده است، چون خطاب را در آن متوجه عموم بشر و اهل دنیا کرده. </p> <p>و آن گاه در سوره مورد بحث، بجای آن بیان، اینطور فرموده:  <span class="aya" rel="2_38" data-words="9-18">فمن تبع هدای فلا خوف علیهم و لا هم یحزنون</span>، کسی که هدایت مرا پیروی کند، نه خوفی بر آنان خواهد بود، و نه اندوهناک میشوند.<span class="footnote" rel="2" title="سوره اعراف آیه ۱۳">*</span> اگر خواننده گرامی دقت کند. از همین جا میتواند حدس بزند که شجره نامبرده درختی بوده که نزدیکی بدان مستلزم تعب و بدبختی در زندگی دنیا بوده، و آن شقاء این است که انسان در دنیا پروردگار خود را فراموش کند، و از مقام او غفلت بورزد، و گویا آدم نمی‌خواست میانه آن درخت، و میثاقی که از او گرفته بودند، جمع کند، هم آن را داشته باشد، و هم این را، ولی نتوانست، و نتیجه‌اش فراموشی آن میثاق و وقوع در تعب زندگی دنیا شد، و در آخر، این خسارت را با توبه خود جبران نمود. </p> <p> <span class="aya" rel="2_35" data-words="10-13">و کلا منها رغدا</span> کلمه رغد بمعنای گوارایی و خوشی زندگی است، وقتی میگویند أرغد القوم مواشیهم، معنایش اینست که این مردم حیوانات خود را رها کردند، تا هر جور خود میخواهند بچرند، و وقتی میگویند:  قوم رغد و یا نساء رغد، معنایش قومی و یا زنانی مرفه و دارای عیشی گوارا میباشد. </p> <p> <span class="aya" rel="2_35" data-words="16-20">و لا تقربا هذه الشجرة</span> الخ، و گویا نهی در این جمله، نهی از خوردن میوه آن درخت بوده، نه خود درخت، و اگر از آن تعبیر کرده به اینکه نزدیک آن درخت مشوید، برای این بوده که شدت نهی، و مبالغه در تاکید را برساند، بشهادت اینکه فرمود:  همین که از آن درخت چشیدند، عیبهاشان بر ملا شد،<span class="footnote" rel="3" title="اعراف آیه ۲۲">*</span> و نفرمود همین که از آن خوردند و گر نه آیه‌ <span class="aya" rel="20_121" data-words="1-5">فأکلا منها فبدت لهما سوآتهما</span>،<span class="footnote" rel="4" title="طه آیه ۱۲۱">*</span> صریح در این است که منظور از نزدیک نشدن به آن، خوردن آنست، و مخالفتی هم که نتیجه‌اش بر ملا شدن عیبها شد، همان خوردن بود، نه نزدیکی. </p> <p> <span class="aya" rel="2_35" data-words="21-23">فتکونا من الظالمین</span> کلمه ظالمین اسم فاعل از ظلم است، نه ظلمت، که بعضی از مفسرین احتمالش را داده‌اند، چون خود آدم و همسرش در آیه: <span class="aya" rel="7_23" data-words="2-11">ربنا ظلمنا أنفسنا، و إن لم تغفر لنا و ترحمنا</span> الخ، اعتراف بظلم خود کرده‌اند. </p> <p>چیزی که هست خدای تعالی این تعبیر را در سوره طه مبدل به تعبیر شقاوت کرده در اینجا         <code class="page" rel="1,201"/> فرموده: <span class="aya" rel="2_35" data-words="21-23">فتکونا من الظالمین</span>، و در آنجا فرموده‌ <span class="aya" rel="20_117" data-words="10-14">فلا یخرجنکما من الجنة فتشقی</span>، و شقاء بمعنای تعب است، هم چنان که خود قرآن آن را تفسیر نموده، و تفصیل داده به اینکه‌ <span class="aya" rel="20_118-119" data-words="1-16">إن لک ألا تجوع فیها، و لا تعری، و أنک لا تظمؤا فیها و لا تضحی</span>،<span class="footnote" rel="1" title="سوره اعراف آیه ۲۱">*</span> الخ که ترجمه‌اش گذشت از اینجا بخوبی روشن می‌گردد که وبال ظلم نامبرده همان واقع شدن در تعب زندگی در دنیا، از گرسنگی، و تشنگی، و عریانی، و خستگی بوده، و بنا بر این ظلم آدم و همسرش، ظلم بنفس خود بوده، نه نافرمانی خدا، چون اصطلاحا وقتی این کلمه گفته میشود، معصیت و نافرمانی و ظلم بخدای سبحان بذهن می‌رسد. </p> <p>در نتیجه این نیز روشن می‌گردد، که پس نهی نامبرده یعنی نزدیک این درخت مشوید نهی تنزیهی، و ارشادی، و خلاصه خیرخواهانه بوده، نه نهی مولوی، که تا نافرمانیش عذاب داشته باشد،  مثل اینکه شما بفرزند خود بگویی پا برهنه راه مرو، چون ممکن است میخ پای تو را سوراخ کند، و مخالفت چنین نهیی را معصیت نمیگویند. </p> <p>پس آدم و همسرش بنفس خود ظلم کردند، و خود را از بهشت محروم ساختند، نه اینکه نافرمانی خدا را کرده، و باصطلاح گناهی مرتکب شده باشند. </p> <p>از این هم که بگذریم، اگر نهی خدا، تکلیفی و مولوی بود، باید بعد از آنکه مرتکبش توبه کرد، و توبه‌اش قبول هم شد، کیفرش نیز برداشته شود، و ما می‌بینیم در مورد آدم این کیفر برداشته نشد، چون توبه کردند، و توبه‌شان هم قبول شد، ولی به بهشت برنگشتند، و وضعی را که در آنجا داشتند بدست نیاوردند، و اگر نهی و تکلیف خدا ارشادی نبود، باید غیر از اثر وضعی و تکوینی، اثر دیگری شرعی نداشته باشد، چون توبه اثر شرعی گناه را از بین می‌برد، و باید در مورد آدم و همسرش نیز اثر شرعی گناه را از بین می‌برد، و دوباره به بهشت بر می‌گشتند، و مقام قرب را بدست می‌آوردند، ولی نیاوردند، پس می‌فهمیم که نهی خدا مولوی نبوده، تنها ارشاد آدم، و خیر خواهی او بوده، و انشاء اللَّه بعدا تتمه‌ای برای این بحث خواهد آمد. </p> <h3> <span class="title" rel="2_36 2_35 2_37 2_38 2_39">آدم و همسرش شیطان را میدیدند هم چنان که انبیاء ع او را می‌دیدند</span> </h3> <p> <span class="aya" rel="2_36" data-words="1-2">فأزلهما الشیطان</span> الخ، ظاهر از این جمله، مانند نظائرش، این است که شیطان آدم را گول زد، و هر چند که این عبارت بیش از این دلالت ندارد، که گول زدن آدمش مانند گول زدن ما فرزندان آدم از راه القاء وسوسه در قلب بوده، بدون اینکه خودش را بطرف نشان دهد، هم چنان که ما را هم گول می‌زند، و ما تا کنون خود او را ندیده‌ایم. </p> <p>لکن از امثال آیه: <span class="aya" rel="20_117" data-words="1-9">فقلنا یا آدم إن هذا عدو لک و لزوجک</span>، که خداوند با کلمه هذا   <code class="page" rel="1,202"/> اشاره به شیطان کرده، فهمیده میشود که خدا وی را به آدم و همسرش نشان داده بود، و معرفیش کرده بود، معرفی بشخص او، و عین او، نه معرفی بوصف او، و همچنین آیه‌ <span class="aya" rel="20_120" data-words="5-11">یا آدم هل أدلک علی شجرة الخلد</span> الخ، که حکایت کلام شیطان است، که قرآن کریم آن را بصورت حکایت خطاب آورده، و این دلالت دارد بر اینکه گوینده آن که شیطان است، در برابر آدم ایستاده، و با او صحبت می‌کرده، و خلاصه، سخن، سخن کسی است که شنونده او را می‌دیده. </p> <p>و همچنین آیه‌ <span class="aya" rel="7_21" data-words="1-6">و قاسمهما: إنی لکما لمن الناصحین</span><span class="footnote" rel="1" title="سوره اعراف آیه ۱۴">*</span> که در سوره اعراف است، چون قسم خوردن از کسی تصور دارد که دیده شود. </p> <p>و همچنین آیه‌ <span class="aya" rel="7_22" data-words="16-32">و ناداهما ربهما: أ لم أنهکما عن تلکما الشجرة؟ و أقل لکما إن الشیطان لکما عدو مبین</span>؟ که آن نیز دلالت دارد بر اینکه شیطان برای آدم و همسرش دیده میشد، و او را می‌دیده‌اند، و اگر حال آن دو نیز نسبت بشیطان، مثل حال ما بوده، که او را نمی‌بینیم، و تنها وسوسه‌اش بما می‌رسد، میتوانستند بگویند: ما که شیطانی ندیدیم، و خیال کردیم این وسوسه‌ها از افکار خودمان بوده، و هیچ احتمال ندادیم که از ناحیه او باشد، و ما هیچ قصد مخالفت با سفارشی که در خصوص هوشیاری از وسوسه شیطان کردی نداشتیم. </p> <p>و سخن کوتاه اینکه آدم و همسرش شیطان را می‌دیدند، و او را می‌شناختند، هم چنان که انبیاء با اینکه بعصمت خدایی معصومند، او را می‌دیدند و هنگامی که میخواست متعرض ایشان بشود، می‌شناختند، هم چنان که روایات وارده در باره نوح، و ابراهیم و موسی، و عیسی، و یحیی، و ایوب، و اسماعیل، و محمد ص، بر این معنا دلالت دارد. </p> <p>و همچنین ظاهر آیات این داستان، از قبیل آیه‌ <span class="aya" rel="7_20" data-words="13-18">ما نهاکما ربکما عن هذه الشجرة</span>، که بروشنی می‌رساند شیطان با آن دو تن در برابر درخت نامبرده ایستاده بود، و قبلا خود را به بهشت در انداخته، و طرح دوستی با آن دو ریخته، و با وسوسه خود فریبشان داده، و اگر بگویی شیطان که داخل بهشت نمیشود؟ در پاسخ می‌گوییم: این اشکال وقتی وارد است که بهشت مورد بحث، بهشت خلد باشد، و چنین نبوده، بلکه این جریان در بهشتی دیگر صورت گرفته، بدلیل اینکه همگی آنها از آن بهشت بیرون شدند، و اگر بهشت خلد بود، با بیرون شدن نمی‌ساخت. </p> <p>و اما این خطاب که خدای تعالی بابلیس کرد که:  <span class="aya" rel="7_13" data-words="2-10">فاهبط منها، فما یکون لک أن تتکبر فیها، فاخرج</span>، از این بهشت فرود آی، که در اینجا نمی‌توانی تکبر کنی، پس از آن بیرون شو،<span class="footnote" rel="2" title="سوره اعراف آیه ۲۵">*</span> که بظاهر فرمان بیرون شدن ابلیس از بهشت است، ممکن است بگوئیم: مراد از آن بیرون شدنش از میانه     <code class="page" rel="1,203"/> ملائکه، و یا از آسمان، و مقام قرب و تشریف است. </p> <p> <span class="aya" rel="2_36" data-words="8-13">و قلنا اهبطوا بعضکم لبعض عدو</span> الخ، از ظاهر سیاق بر می‌آید که خطاب در این آیه متوجه آدم و همسرش و ابلیس همگی است، ولی در سوره اعراف خطاب را متوجه خصوص ابلیس کرد، و فرمود: <span class="aya" rel="7_13" data-words="2-9">فاهبط منها، فما یکون لک أن تتکبر فیها</span>،<span class="footnote" rel="1" title="سوره توبه آیه ۱۱۸">*</span> الخ و این از آن جهت است که در حقیقت خطاب در آیه مورد بحث، نظیر جمع بین دو خطاب است، تا آنچه خدا قضائش را رانده حکایت کند، مانند عداوت میانه ابلیس ملعون، و آن دو و ذریه آنان، و نیز مانند زندگی کردن آدمیان در زمین، و مردنشان در همانجا، و مبعوث شدنشان از آنجا. </p> <h3> <span class="title" rel="2_35 2_36 2_37 2_38 2_39">ذریه آدم، در حکم با آدم شریکند</span> </h3> <p> و ذریه آدم در حکم، با خود آدم شریک است، هم چنان که از ظاهر آیه: <span class="aya" rel="7_25" data-words="2-9">فیها تحیون، و فیها تموتون، و منها تخرجون</span><span class="footnote" rel="2" title="سوره اعراف آیه ۲۳">*</span> الخ، و نیز از آیه‌ <span class="aya" rel="7_11" data-words="1-10">و لقد خلقناکم، ثم صورناکم ثم قلنا للملائکة اسجدوا لآدم</span><span class="footnote" rel="3" title="سوره اعراف آیه ۱۱">*</span> الخ، که بزودی در تفسیر سوره اعراف خواهد آمد، این معنا استفاده میشود. </p> <p>پس اگر آن روز ملائکه را وادار کرد، تا برای آدم سجده کنند، از این جهت که خلیفه خدا در زمین است، در حقیقت این حکم سجده شامل همه افراد بشر میشود، و در حقیقت سجده ملائکه برای خصوص آدم، از این باب بوده، که آدم قائم مقام و نمونه و نایب از همه جنس بشر بوده است. </p> <h3> <span class="title" rel="2_35 2_36 2_37 2_38 2_39">قصه اسکان آدم و همسرش در بهشت و هبوط آنها، مثلی است برای مجسم ساختن وضع انسان</span> </h3> <p> و سخن کوتاه اینکه: بنظر نزدیک می‌آید که قصه منزل دادن به آدم و همسرش در بهشت، و سپس فرود آوردنش بخاطر خوردن از درخت، بمنزله مثل و نمونه‌ای باشد، که خدای تعالی وضع آدمیان را قبل از نازل شدن بدنیا، و سعادت و کرامتی که در منزل قرب و حظیره قدس داشت، و آن دار نعمت و سرور، و انس و نور، و آن رفقای پاک، و دوستان روحانی، و جوار رب العالمین، که داشت، به آن مثل مجسم ساخته است. </p> <p>باشد، و نتوانیم با آن عمل، نسبت به بندگان صالح خدا، و یا قبور اولیاء او، و یا آثار آنان اظهار محبت کنیم، چون چنین منعی از راه دلیل عقلی و یا نقلی نرسیده، و ما انشاء اللَّه بزودی در محل مناسب باز پیرامون این مطلب بحث خواهیم کرد. و همچنین این معنا را که انسان کذایی در مقابل آن همه نعمت که در اختیار داشته، و بجای آنها گرفتاری، و بدبختی، و تعب، و خستگی، و مکروه، و آلام، را اختیار می‌کند، بجای اینکه سعی کند خود را بهمانجا که از آنجا آمده برساند، و برگرداند، بحیات دنیای فانی، و جیفه گندیده و پست آن میل می‌کند مجسم میسازد. </p> <p>و نیز در قالب این مثال این معنا را بیان می‌کند: که نه تنها آدم را بعد از توبه‌اش بدار کرامت و سعادت برگردانید، بلکه هر انسانی که راه خطا پیموده، اگر برگردد، و بسوی پروردگار خود رجوع کند، خدای تعالی او را بدار کرامت و سعادتش برمی‌گرداند، و اگر برنگردد و همچنین دست بدامن زمین بزند، و هواهای نفس را پیروی کند، چنین کسی بجای شکر نعمت خدا، کفران       <code class="page" rel="1,204"/> ورزیده، و خود را بدار البوار کشانده، جهنمی که خود افروخته، و چه بد قرارگاهی است. </p> <p><code class="aya" rel="2_37"/> <span class="aya" rel="2_37" data-words="1-7">فتلقی آدم من ربه کلمات، فتاب علیه</span>، کلمه تلقی، بمعنای تلقن است، و تلقن بمعنای گرفتن کلام است، اما با فهم و علم، و این تلقی در باره آدم، طریقه‌ای بوده که توبه را برای آدم آسان می‌کرده. </p> <h3> <span class="title" rel="2_35 2_36 2_37 2_38 2_39">توبه عبد بین دو توبه خدا واقع است</span> </h3> <p> از اینجا روشن میشود که توبه دو قسم است، یکی توبه خدا، که عبارتست از برگشتن خدا بسوی عبد، برحمت، و یکی توبه عبد، که عبارتست از برگشتن بنده بسوی خدا، باستغفار، و دست برداری از معصیت. </p> <p>و توبه بنده محفوف و پیچیده به دو توبه از خدا است، و در بین آن دو قرار می‌گیرد، باین معنا که بنده در هیچ حالی از احوال، از خدای خود بی نیاز نیست، و اگر بخواهد از لجن‌زار گناه نجات یافته، توبه کند، محتاج به این است که خدا چنین توفیقی باو بدهد، و اعانت و رحمت خود را شامل حال او بسازد، تا او موفق بتوبه بگردد، و وقتی موفق بتوبه شد، تازه باز محتاج بیک توبه دیگری از خداست، و آن این است که باز خدا برحمت و عنایتش بسوی بنده رجوع کند، و رجوع او را بپذیرد، پس توبه بنده وقتی قبول شود، بین دو توبه از خدا قرار گرفته است، هم چنان که آیه:  <span class="aya" rel="9_118" data-words="26-29">ثم تاب علیهم لیتوبوا</span>، پس خدا بسوی ایشان توبه آورد، تا ایشان توبه کنند<span class="footnote" rel="1" title="سوره هود آیه ۱۱۲">*</span> بر این معنا دلالت دارد. </p> <p>و آن قرائت که کلمه آدم را بصدای بالا، و کلمه کلمات را بصدای پیش خوانده، با این نکته مناسب است، هر چند که آن قرائت دیگر، یعنی بصدای پیش خواندن آدم، و بصدای بالا خواندن کلمات، نیز با این معنا منافات ندارد. </p> <p>و اما اینکه این کلمات چه بوده؟ چه بسا احتمال داده شود، که این همان چیزی بوده که خدای تعالی از آدم و همسرش در سوره اعراف حکایت کرده، که‌ <span class="aya" rel="7_23" data-words="1-14">قالا: ربنا ظلمنا أنفسنا، و إن لم تغفر لنا، و ترحمنا، لنکونن من الخاسرین</span><span class="footnote" rel="2" title="سوره طه آیه ۸۲">*</span> باشد، که ترجمه‌اش گذشت، و لکن عیبی که در این احتمال هست، این است که در سوره اعراف این کلمات قبل از نقل هبوط آدم واقع شده، و بعد از نقل این کلمات فرموده:  قلنا اهبطوا الخ. و در سوره مورد بحث اول آیه قلنا اهبطوا الخ آمد بعدا آیه فتلقی الخ لکن در این بین مطلبی هست، و آن این است که اگر بخاطر داشته باشید، در صدر این داستان، وقتی خدای تعالی بملائکه فرموده: میخواهم در زمین خلیفه قرار دهم-ملائکه گفتند: -     <code class="page" rel="1,205"/> آیا میخواهی در آن کسی را قرار دهی که فساد انگیزد؟ و خونریزی کند؟ با اینکه ما تو را بحمدت تسبیح می‌گوییم، و تقدیست می‌کنیم، -تا آخر، و خدای تعالی این سخن ملائکه را و این ادعایشان را که در باره خلیفه زمینی کردند، و این نسبتی را که بوی دادند، رد نکرد، و در پاسخ نفرمود: نه، خلیفه زمینی اینکارها را نمی‌کند، تنها اسماء را به آدم تعلیم کرد. </p> <p>معلوم میشود با همین تعلیم اسماء اعتراض ملائکه خود بخود باطل میشود، و گر نه اعتراض ملائکه هم چنان بقوت خود باقی میماند، و حجت علیه آنان تمام نمیشد، پس معلوم میشود، در میانه اسمایی که خدا بادم تعلیم داده، چیزی بوده که برای معصیت کار بعد از معصیتش بدرد میخورده، و چاره گناه او را می‌کرده، پس ای بسا تلقی آدم از پروردگار خود، مربوط بیکی از آن اسماء بوده،  دقت بفرمائید. </p> <p>این را نیز باید دانست، که آدم ع هر چه که بخود ستم کرد، و خود را در پرتگاه هلاکت، و دو راهی سعادت و شقاوت، که همان زندگی دنیا است، افکند، بطوری که اگر در همان مهبط خود، یعنی دنیا باقی میماند، هلاک میشد، و اگر به سعادت اولی خود برمی‌گشت تازه خود را به تعب افکنده بود، پس در هر حال بنفس خود ستم کرد، الا اینکه با همین عمل، خود را در مسیر سعادت، و در طریق منزلی از کمال قرار داد، که اگر این عمل را نمی‌کرد، و بزمین نازل نمیشد، و یا بدون خطا نازل میشد، بان سعادت و کمال نمی‌رسید. </p> <p>آری اگر پدر و مادر بشر، بزمین نمی‌آمدند، کی میتوانستند متوجه فقر، و ذلت، و مسکنت، و حاجت، و قصور، خود شوند؟ و چگونه بدون برخورد با تعب و زحمت و رنج زندگی، به روح و راحت در حظیرة القدس، و جوار رب العالمین می‌رسیدند؟ و برای جلوه کردن اسماء حسنای خدا، از عفو، و مغفرت، و رأفت، و توبه، و ستر، و فضل، و رأفت، و رحمت، موردی یافت نمیشد چون مورد این اسماء حسنای خدا، گنه‌کارانند، و خدا را در ایام دهر نسیم‌های رحمتی است، که از آن بهره‌مند نمیشوند، مگر گنه‌کارانی که متعرض آن شوند، و خود را در معرض آن قرار دهند. </p> <p>پس این توبه همان است که بخاطر آن راه هدایت را بروی انسان گشودند، تا آن را مسیر خود قرار دهند، و تنظیف منزلی است، که باید در آنجا سکونت کنند، و بدنبال همان راه و آن هدایت بود، که در هر عصری دینی، و ملتی برای بشر تشریع شد. </p> <p>دلیل این معنا کلام خدا است، که می‌بینی مکرر سخن از توبه آورده، و آن را بر ایمان مقدم ذکر کرده، مثلا فرموده:  <span class="aya" rel="11_112" data-words="1-7">فاستقم کما أمرت، و من تاب معک</span>، آن طور که مامور شده‌ای استقامت<code class="page" rel="1,206"/> بورز، هم خودت و هم هر کس که با تو توبه کرده<span class="footnote" rel="1" title="سوره اعراف آیة ۲۵">*</span> و نیز فرموده:  <span class="aya" rel="20_82" data-words="1-7">و إنی لغفار لمن تاب و آمن</span>، من آمرزنده‌ام برای هر کس که توبه کند، و ایمان آورد،<span class="footnote" rel="2" title="سوره طه آیه ۱۲۱">*</span> و آیات دیگری نظیر آن. </p> <p><code class="aya" rel="2_38"/><code class="aya" rel="2_39"/> <span class="aya" rel="2_38" data-words="1-8">قلنا اهبطوا منها جمیعا فإما یأتینکم منی هدی</span>، الخ این آیه اولین فرمانی است که در تشریع دین، برای آدم و ذریه او صادر شده، دین را در دو جمله خلاصه کرده، که تا روز قیامت چیزی بر آن دو جمله اضافه نمیشود. </p> <p>و خواننده عزیز اگر در این داستان، یعنی داستان بهشت و مخصوصا در آن شرحی که در سوره طه آمده، دقت کند، خواهد دید که جریان داستان طوری بوده، که ایجاب می‌کرده، خداوند این قضاء را در باره آدم و ذریه‌اش براند، و این دو جمله را در اولین فرمانش قرار بدهد، خوردن آدم از آن درخت ایجاب کرد، تا قضاء هبوط او، و استقرارش در زمین، و زندگیش‌را در آن براند، همان زندگی شقاوت باری که آن روز وقتی او را از آن درخت نهی می‌کرد، از آن زندگی تحذیرش کرد، و زنهارش داد. </p> <p>و توبه‌ای که کرد باعث شد قضایی دیگر، و حکمی دوم، در باره او بکند، و او و ذریه‌اش را بدین وسیله احترام کند، و با هدایت آنان بسوی عبودیت خود، آب از جوی رفته او را بجوی باز گرداند. </p> <p>پس قضایی که اول رانده شد، تنها زندگی در زمین بود، ولی با توبه‌ای که کرد، خداوند همان زندگی را زندگی طیب، و طاهری کرد، بنحوی که هدایت بسوی عبودیت را با آن زندگی ترکیب نموده، یک زندگی خاصی از ترکیب دو زندگی زمینی و آسمانی فراهم آورد. </p> <p>این آن نکته‌ایست که از تکرار او بهبوط در این سوره استفاده میشود، چون در این سوره، یک بار می‌فرماید:  <span class="aya" rel="2_36" data-words="8-22">و قلنا اهبطوا بعضکم لبعض عدو، و لکم فی الأرض مستقر، و متاع إلی حین</span>، گفتیم: همگی بزمین هبوط کنید، در حالی که بعضی دشمن بعض دیگر هستید، و تا مدتی معین در آن منزل کنید و تمتع ببرید، بار دوم می‌فرماید:  <span class="aya" rel="2_38" data-words="1-8">قلنا اهبطوا منها جمیعا فإما یأتینکم منی هدی</span>، گفتیم همگی از بهشت فرود شوید، پس هر گاه هدایتی از من بسوی شما آمد، و البته خواهد آمد الخ. </p> <p>و اینکه توبه میانه این دو امر بهبوط واسطه شده، اشعار بر این معنا دارد، که توبه وقتی از آدم و همسرش سر زده، که هنوز از بهشت جدا نشده بودند، هر چند که در بهشت هم نبوده، و موقعیت قبلی را نداشته‌اند. </p> <p>و این اشعار را نیز دارد، که ندای <span class="aya" rel="7_22" data-words="16-24">و ناداهما ربهما: أ لم أنهکما عن تلکما الشجرة</span>؟<span class="footnote" rel="3" title="سوره اعراف آیة ۲۲">*</span>       <code class="page" rel="1,207"/> پروردگارشان ندایشان داد: که مگر شما را از این درخت نهی نکردم؟ الخ بعد از نهی‌ <span class="aya" rel="2_35" data-words="17-20">لا تقربا هذه الشجرة</span> الخ، بوده که در اولی اشاره را با لفظ تلکما آورد، که مخصوص اشاره بدور است، و در دومی که قبل از اولی واقع شده، این اشاره با لفظ هذا آمده، که مخصوص اشاره به نزدیک است، در اولی کلمه نادی ندا کرد آمده، که باز مخصوص دور است، و در دومی کلمه قال که مخصوص نزدیک است بکار رفته است،  دقت فرمائید. </p> <p>این نکته را هم باید دانست: که از ظاهر جمله: <span class="aya" rel="2_36" data-words="8-22">و قلنا اهبطوا بعضکم لبعض عدو و لکم فی الأرض مستقر و متاع إلی حین</span>، و جمله‌ <span class="aya" rel="7_25" data-words="2-9">فیها تحیون، و فیها تموتون، و منها تخرجون</span><span class="footnote" rel="1" title="سوره اعراف ۲۰ و ۲۱">*</span>، الخ برمی‌آید: که نحوه حیاة بعد از هبوط، با نحوه آن در قبل از هبوط، فرق می‌کند، حیاة دنیا حقیقتش آمیخته با حقیقت زمین است، یعنی دارای گرفتاری، و مستلزم سختی، و بدبختی است، و لازمه این نیز این است که انسان در آن تکون یابد، و دو باره با مردن جزو زمین شود، و آن گاه برای بار دیگر از زمین مبعوث گردد. </p> <p>در حالی که حیاة بهشتی حیاتی است آسمانی، و از زمینی که محل تحول و دگرگونی است منشا نگرفته است. </p> <p>از اینجا ممکن است بطور جزم گفت: که بهشت آدم در آسمان بوده، هر چند که بهشت آخرت و جنت خلد،  که هر کس داخلش شد دیگر بیرون نمیشود، نبوده باشد. </p> <p>بله در اینجا این سؤال باقی میماند: که معنای آسمان چیست؟ و بهشت آسمانی چه معنا دارد؟ که انشاء اللَّه خدای تعالی توفیق میدهد، بحث مفصل و جامع الاطرافی، پیرامون آن بکنیم. </p> <h3> <span class="title" rel="2_35 2_36 2_37 2_38 2_39">مگر پیامبر هم گناه می‌کند؟ </span> </h3> <p> چیزی که باز در اینجا باقی مانده این است که خطیئه و گناه آدم، چه معنا دارد؟ مگر پیامبر هم گناه می‌کند؟ در پاسخ از این سؤال می‌گوئیم، آنچه در بدو نظر از آیات ظاهر میشود، این است که آن جناب رسما گناه کرده، مانند جمله <span class="aya" rel="2_35" data-words="21-23">فتکونا من الظالمین</span>، زنهار از این درخت نخورید که از ستمگران میشوید، و نیز جمله:  <span class="aya" rel="20_121" data-words="13-17">و عصی آدم ربه فغوی</span>، آدم پروردگار خود را نافرمانی کرد، و در نتیجه گمراه شد،<span class="footnote" rel="2" title="سوره اعراف ۲۲">*</span> و نیز مانند اعترافی که خود آن جناب کرده، و قرآن آن را حکایت نموده فرموده:  <span class="aya" rel="7_23" data-words="2-14">ربنا ظلمنا أنفسنا، و إن لم تغفر لنا، و ترحمنا، لنکونن من الخاسرین</span>، پروردگارا بخود ستم کردیم، و اگر ما را نیامرزی، و رحم نکنی، از زیانکاران خواهیم بود<span class="footnote" rel="3" title="سوره اعراف آیه ۲۳">*</span>، این آن مطلبی است که از نظر خود این ظواهر، و قطع نظر از رسیدگی به دقت همه آیات داستان، بنظر می‌رسد، و اما اگر در همه آیات داستان تدبر کنیم، و نهی از خوردن درخت را مورد دقت قرار دهیم، یقین پیدا می‌کنیم:       <code class="page" rel="1,208"/> که نهی نامبرده نهی مولوی نبوده، تا نافرمانیش معصیت خدا باشد، بلکه تنها راهنمایی و خیر خواهی، و ارشاد بوده، و خدای تعالی خواسته است مصلحت نخوردن از درخت، و مفسده خوردن آن را بیان کند، نه اینکه با اراده مولوی آدم را بعبث، وادار به نخوردن از آن کند. </p> <p>دلیل این معنا چند چیز است، اول اینکه خدای تعالی هم در سوره مورد بحث، و هم در سوره اعراف، ظلم را متفرع بر مخالفت نهی کرده، و فرموده: <span class="aya" rel="2_35" data-words="17-23">لا تقربا هذه الشجرة، فتکونا من الظالمین</span>، و آن گاه در سوره طه این ظلم را بشقاوت مبدل نموده، و فرموده مواظب باشید شیطان شما را بیرون نکند، و گر نه بدبخت میشوید. </p> <p>آن گاه این بدبختی را در چند جمله که بمنزله تفسیر است، بیان کرده، و فرموده:  تو در این بهشت نه گرسنه میشوی، و نه تشنه، و نه عریان، و نه گرمازده، و با این بیان روشن کرده که مراد بشقاوت، شقاوت و تعب دنیوی است، که از لوازم جدا ناشدنی زندگی زمینی است، چون در زمین است که انسان بگرسنگی، و تشنگی، و لختی، و امثال آن گرفتار میشود. </p> <h3> <span class="title" rel="2_35 2_36 2_37 2_38 2_39">مخالفت نهی ارشادی گناه نیست</span> </h3> <p> پس معلوم شد خدا آدم را نهی کرد تا گرفتار اینگونه عوارض نشود، و هیچ علت دیگری که باعث نهی مولوی باشد، بیان نکرد، پس باین دلیل نهی نامبرده ارشادی بوده، و مخالفت نهی ارشادی گناه نیست، و مرتکب آن را خارج از رسم عبودیت نمی‌شمارند. </p> <p>حال که مسلم شد نهی مزبور ارشادی بوده، باید ظلم در آن چند جمله را هم طوری معنا کنیم، که به نافرمانی و معصیت سر در نیاورد، و آن این است که بگوئیم: مراد از آن، ظلم بنفس، و خود را گرفتار تعب و هلاکت کردن است، نه ظلم بحقوق خدا، که در باب مسئله ربوبیت و عبودیت، از منافیات شمرده میشود، و این خیلی روشن است. </p> <p>دلیل دوم مسئله توبه آدم است، چون توبه بمعنای رجوع، و برگشتن بنده بخداست، که اگر از ناحیه خدا قبول شود، گناه بکلی محو و نابود می‌گردد، و گناه کار تائب، مثل کسی میشود که اصلا گناهی نکرده، و با چنین کسی معامله بنده مطیع و منقاد را می‌کنند، و در خصوص مورد عملی که کرده، معامله امتثال و انقیاد را مینمایند. </p> <p>و اگر نهی از خوردن درخت نهی مولوی بود، و توبه آدم هم توبه از گناه عبودی، و رجوع از مخالفت نهی مولوی مولی بود، باید بعد از توبه دوباره به بهشت برمی‌گشت، چون توبه مخالفت او را از بین برده بود، زیرا صریح قرآن است که خدا توبه آدم را پذیرفت، و حال آنکه می‌بینیم بعد از توبه هم در زمین باقی ماند، و به بهشتش برنگرداندند. </p> <p>از اینجا معلوم میشود که بیرون شدن از بهشت، بدنبال خوردن از درخت، یک اثرضروری، و خاصیت تکوینی آن خوردن بوده، عینا مانند مردن بدنبال زهر خوردن، و سوختن بدنبال در آتش<code class="page" rel="1,209"/> افتادن، هم چنان که در همه موارد تکلیف ارشادی، اثر، اثر تکوینی است، نه اثر مولوی، مثلا مجازات، در مورد تکلیف مولوی است، مانند سوختن در آتش دوزخ، در برابر ترک نماز، و استحقاق مذمت، و دوری از خدا در برابر مخالفت‌های عمومی، و اجتماعی. </p> <p>سوم اینکه در آن روز که این مخالفت سر زد، اصلا دینی تشریع نشده بود، و بعد از هبوط آدم دین خدا نازل شد، بشهادت اینکه در آیات همین داستان فرمود:  همگی از بهشت هبوط کنید، و فرود شوید، پس هر گاه از ناحیه من دینی، و هدایتی برایتان آمد، هر کس هدایتم را پیروی کند، ترسی بر آنان نیست، و دچار اندوهی نیز نمیشوند، و کسانی که پیروی آن نکنند، و کفر ورزیده، آیات ما را تکذیب نمایند، آنان اصحاب آتش، و در آن جاودانه‌اند الخ. </p> <p>این دو آیه کلامی است که تمامی تشریع‌ها و قوانینی را که خدای تعالی در دنیا از طریق ملائکه، و کتابهای آسمانی، و انبیایش می‌فرستد، شامل است، و خلاصه این آیه اولین تشریع و قانونی را که خدای تعالی در دنیای آدم، و برای بشر مقرر کرده، حکایت می‌کند، و بطوری که خدا حکایت کرده، این قضیه بعد از امر دومی هبوط واقع شده، و واضح است که امر به هبوط، امری تکوینی، و بعد از زندگی آدم در بهشت، و ارتکاب آن مخالفت بوده، پس معلوم شد که در آن روز، و در حین مخالفت آن دستور، و خوردن از درخت، هیچ دینی تشریع نشده بود، و هیچ تکلیف مولوی و خطابی مولوی از خدای تعالی صادر نشده بود. </p> <h3> <span class="title" rel="2_35 2_36 2_37 2_38 2_39">معنی ظلم و عصیان و غوایت آدم</span> </h3> <p> حال اگر بگویی: وقتی نهی خدا نهی ارشادی باشد، و نه نهی مولوی، دیگر چه معنا دارد که خدا عمل آدم را ظلم و عصیان و غوایت بخواند؟ در جواب می‌گوییم: اما ظلم بودن عمل آدم، که در گذشته در باره‌اش سخن رفت، و گفتیم: معنایش ظلم بنفس خود بوده، و اما کلمه عصیان، در لغت بمعنای تحت تاثیر قرار نگرفتن، و یا به سختی قرار گرفتن است، مثلا وقتی گفته میشود:  کسرته فانکسر، و کسرته فعصی معنایش این است که من آن چیز را شکستم، و آن شکست، و من آن را شکستم، ولی نشکست، یعنی از عمل من متاثر نشد، پس عصیان بمعنای متاثر نشدن است، و عصیان امر و نهی هم بهمین معنا است، و این هم در مخالفت تکالیف مولوی صادق است، و هم در مورد خطابهای ارشادی. </p> <p>چیزی که هست، در عصر ما و در عرف ما مسلمانان، این کلمه تنها متعین در معنای مخالفت اوامر مولوی، از قبیل نماز بخوان، و روزه بگیر، و حج بجای آر و نیز مخالفت نواهی مولوی، مانند شراب مخور، و زنا مکن، و امثال آن شده است، پس تعیین کلمه مورد بحث در معنای نامبرده، تعیین لغوی نیست، بلکه یا شرعی است، و یا تعیین در عرف متدینین است، و این جور تعین، ضرری بعمومیت معنا، از نظر لغت و عرف عام و جهانی نمی‌زند،  دقت بفرمائید. <code class="page" rel="1,210"/> و اما کلمه غوایت؟ این کلمه بمعنای این است که کسی قدرت بر حفظ مقصد خود، و تدبیر نفس خود، در زندگیش نداشته باشد، و نتواند خود را با هدفش، آن طور که مناسب با هدف و سازگار با آن باشد، وفق دهد. </p> <p>و معلوم است که این معنا در موارد مختلف اختلاف پیدا می‌کند، در مورد ارشاد، معنایی بخود می‌گیرد، و در مورد مولویت معنایی دیگر. </p> <h3> <span class="title" rel="2_35 2_36 2_37 2_38 2_39">پس چرا آدم توبه کرد؟ </span> </h3> <p> حال اگر بگویی بسیار خوب، به بیان شما و اینکه عصمت آدم با کلمه ظلم و عصیان و غوایت منافات دارد از اشکال خود صرفنظر کردیم، و قانع شدیم، که منافات ندارد، ولی در باره توبه آدم چه می‌گویی؟ اگر ظلم و عصیان و غوایت، همه در مورد نهی ارشادی باشد، دیگر توبه چه معنا دارد، که آدم بگوید:  و اگر ما را نیامرزی و بما رحم نکنی حتما از خاسران خواهیم شد ؟ در جواب می‌گوییم: توبه همانطور که قبلا نیز گفتیم، بمعنای برگشتن است، و برگشتن نیز مانند آن سه کلمه دیگر، در موارد مختلف معانی مختلفی بخود می‌گیرد، همانطور که یک بنده سرکش و متمرد، از اوامر مولا، و اراده او، میتواند بسوی مولایش برگردد، و مولایش هم او را، بمقام قربی که داشت، و از دست داده بود، برگرداند، همچنین یک مریضی که طبیبش او را از خوردن چیزی از میوه‌ها، و یا خوردنی دیگر نهی کرده، و بخاطر حفظ سلامتی او نهی کرده، و بیمار، دستور وی را مخالفت نموده، و در نتیجه بیماریش شدت یافته، و خطر مرگ تهدیدش نموده، او هم میتواند توبه کند، و دوباره بطبیب مراجعه نماید، تا او به رژیمی دستور دهد، تا دوباره بحال اول برگردد، و عافیت از دست رفته خود را باز یابد، که در این مورد طبیب بوی میگوید: باز یافتن عافیت، محتاج به تحمل مشقت و دشواری، و ریاضت در فلان مقدار از زمان است، باید در این مدت این رژیم دشوار را عملی کنی، تا سلامتی مزاجت که داشتی بتو برگردد، و بلکه از اول هم بهتر شوی،  دقت بفرمائید. </p> <p>و اما مسئله طلب مغفرت آدم، و نیز طلب رحمت، و همچنین کلمه خسران، که در کلامش آورد، پاسخ یک یک آنها از جوابهای گذشته بدست می‌آید، که گفتیم: اینگونه کلمات، در موارد مختلف، معانی مختلف بخود می‌گیرند. </p> <h3>بحث روایتی‌ <span class="title" rel="2_36 2_35 2_37 2_38 2_39">بهشت آدم بهشت دنیایی بوده</span> </h3> <p> در تفسیر قمی از پدرش و او بدون سند روایت آورده، که: شخصی از امام صادق ع از بهشت آدم پرسید، که آیا از بهشت‌های دنیا بوده؟ و یا از بهشتهای آخرت؟ امام در پاسخ فرمود: از<code class="page" rel="1,211"/> بهشت‌های دنیا بوده، آفتاب و ماه در آن طلوع می‌کردند، و اگر از بهشت‌های آخرت بود، آدم تا ابد از آن بیرون نمیشد. </p> <p>و نیز فرمود: خدای تعالی آدم را در بهشت منزل داد، و همه چیز را بغیر از یک درخت برایش مباح کرد، و چون مخلوقی از خدا بود، که بدون امر و نهی و غذا و لباس و منزل و ازدواج نمیتوانست زندگی کند، چون جز بتوفیق خدا نفع و ضرر خود را تشخیص نمیداد، لا جرم فریب دستورات و سوگند ابلیس را خورد، ابلیس نزد او و همسرش آمده گفت: اگر از این درخت که خدا شما را نهی کرده، بخورید، فرشته میشوید، و برای همیشه در بهشت باقی میمانید، ولی اگر از آن نخورید، خدا از بهشت بیرونتان خواهد کرد، و سپس سوگند خورد، برای آن دو، که من خیرخواه شمایم، هم چنان که خدای عز و جل داستان را حکایت کرده، می‌فرماید:  <span class="aya" rel="7_20-21" data-words="13-32">ما نهاکما ربکما عن هذه الشجرة، إلا أن تکونا ملکین، أو تکونا من الخالدین،، و قاسمهما: إنی لکما لمن الناصحین</span>،<span class="footnote" rel="1" title="بحار الانوار ج ۱۱ ص ۱۴۳ ح ۱۲ و علل">*</span> آدم این سخن را از او پذیرفته از آن درخت خوردند، و شد آنچه که خدای تعالی حکایت کرده: <span class="aya" rel="20_121" data-words="3-5">فبدت لهما سوآتهما</span>، یعنی لباسهای بهشتی که خدا بر تن آنان پوشانده بود، بیفتاد، و شروع کردند به پوشاندن خود از برگ بهشت، <span class="aya" rel="7_22" data-words="16-32">و ناداهما ربهما: أ لم أنهکما عن تلکما الشجرة؟ و أقل لکما إن الشیطان لکما عدو مبین</span>؟<span class="footnote" rel="2" title="سوره مؤمنون آیه ۱۱۳">*</span> بعد از این عتاب که خدا بانان کرد، گفتند: پروردگارا ما بخود ستم کردیم، و اگر تو ما را نیامرزی، و رحم نکنی، حتما از زیانکاران خواهیم بود، که قرآن توبه آنان را چنین حکایت کرده: <span class="aya" rel="7_23" data-words="2-14">ربنا ظلمنا أنفسنا، و إن لم تغفر لنا، و ترحمنا، لنکونن من الخاسرین</span>،<span class="footnote" rel="3" title="سوره اعراف آیه ۲۳">*</span> پس خدای تعالی بایشان فرمود:  فرود شوید، در حالی که بعضی دشمن بعضی دیگرتان باشید، و شما در زمین قرارگاه، و تا مدتی معین زندگی دارید، آن گاه امام فرمود: یعنی تا روز قیامت در زمین خواهید بود، سپس فرمود: آدم بر کوه صفا هبوط کرد، و همسرش حوا بکوه مروه، و بمناسبت اینکه آدم صفی خدا بود، صفا را صفا، و بمناسبت اینکه حوا مرئه و زن بود، کوه مروه را مروه خواندند. </p> <p>آدم چهل روز بسجده بود، و بر بهشتی که از دست داده بود می‌گریست، تا آنکه جبرئیل بر او نازل شد، و گفت آیا جز این بود که خدا تو را بدست قدرت خود آفریده و از روح خود در تو دمید؟ و ملائکه را به سجده بر تو وا داشت؟ آدم گفت: همین طور بود، جبرئیل گفت: پس چرا وقتی تو را نهی کرد از خوردن آن درخت، نافرمانی کردی؟ آدم گفت: آخر ابلیس بدروغ برایم سوگند خورد.<span class="footnote" rel="4" title="تفسیر قمی ج ۱ ص ۴۳">*</span> مؤلف: در اینکه بهشت آدم از بهشت‌های دنیا بوده، روایاتی دیگر از طرف اهل بیت ع         <code class="page" rel="1,212"/> رسیده، هر چند که بعضی از آنها در اینکه یکی از راویانش ابراهیم بن هاشم است، مشترکند.<span class="footnote" rel="1" title="سوره طور آیه ۲۳">*</span> و مراد به اینکه گفتیم از بهشت‌های دنیا بوده، این است که از بهشت‌های برزخی بوده، که در مقابل بهشت خلد است و در بعضی از قسمتهای این روایات اشاره باین معنا هست، مثل اینکه در روایت بالا فرمود: آدم بر صفا، و حوا بر مروه هبوط کرد، و نیز مانند این تعبیر: که فرمود: مراد به <span class="aya" rel="2_36" data-words="20-22">متاع إلی حین</span> تا روز قیامت است، در نتیجه مکثی که مردگان در برزخ، و رسیدن روز قیامت دارند، مکث زمینی است. و در همین زمین زندگی می‌کنند، هم چنان که آیه: <span class="aya" rel="23_112-114" data-words="1-24">قال کم لبثتم فی الأرض عدد سنین؟، قالوا: لبثنا یوما أو بعض یوم، فسئل العادین:، قال: إن لبثتم إلا قلیلا، لو أنکم کنتم تعلمو</span>، گفت: در زمین چقدر از نظر عدد سال مکث کردید؟ گفتند: یا یک روز، و یا پاره‌ای از یک روز، باید از شمارگران بپرسی، گفت: شما جز اندکی مکث نکردید اگر دانا می‌بودید،<span class="footnote" rel="2" title="سوره حجر آیه ۳۴">*</span> و نیز آیه <span class="aya" rel="30_55-56" data-words="1-36">و یوم تقوم الساعة، یقسم المجرمون: ما لبثوا غیر ساعة، کذلک کانوا یؤفکون،، و قال الذین أوتوا العلم و الإیمان: لقد لبثتم فی کتاب الله، إلی یوم البعث، فهذا یوم البعث، و لکنکم کنتم لا تعلمون</span>، و روزی که قیامت بپا میشود، مجرمان سوگند میخورند: که غیر از ساعتی مکث نکرده‌اند آن روز نیز مانند دنیا کارشان بی دلیل حرف زدن است، و کسانی که علم و ایمانشان داده بودیم، در پاسخ گفتند: شما در کتاب خدا تا روز قیامت مکث کردید، و این همان قیامت است، و لکن شما نمیدانید،<span class="footnote" rel="3" title="سوره روم آیه ۵۶">*</span> نیز این معنا را افاده می‌کند،  چون در هر دو آیه وقتی سؤال از زندگی برزخ می‌کنند، می‌پرسند: چقدر در زمین مکث کردید، پس معلوم میشود زندگی برزخی در همین زمین است. </p> <p>علاوه بر اینکه عده‌ای از روایات از اهل بیت ع دلالت دارد بر اینکه بهشت آدم در آسمان بوده، و او با همسرش از آسمان نازل شدند، از این هم که بگذریم کسانی که انس ذهنی بروایات دارند، از اینکه بهشت نامبرده در آسمان باشد، و آدم از آنجا بزمین هبوط کرده باشد، با اینکه در زمین خلق شده و در آن زندگی کرده باشند، هیچ تعجب نمی‌کند، هم چنان که در روایات در عین اینکه آمده: که بهشت در آسمان است، در عین حال آمده: که سؤال قبر در قبر است، و همین قبر یا روضه‌ایست از ریاض بهشت، و یا حفره‌ایست از حفره‌های دوزخ، و از این قبیل تعبیرات، و ما امیدواریم در بحثی که گفتیم بزودی پیرامون معنای آسمان خواهیم کرد، این اشکال و اشکالهای دیگر نظیر آن برطرف شود، انشاء اللَّه العزیز. </p> <h3> <span class="title" rel="2_35 2_36 2_37 2_38 2_39">ابلیس چگونه خود را به آدم و همسرش رساند؟ </span> </h3> <p> و اما اینکه ابلیس چه جور خود را بادم و همسرش رسانید؟ و برای اینکار از چه وسیله‌ای       <code class="page" rel="1,213"/> استفاده کرد؟ در روایات صحیح و معتبر، چیزی در آن باره نیامده. </p> <h3> <span class="title" rel="2_35 2_36 2_37 2_38 2_39">داستان آدم بنقل تورات</span> </h3> <p> ولی در بعضی اخبار آمده: که مار و طاووس دو تا از یاوران ابلیسند، چون ابلیس را در اغواء آدم و همسرش کمک کردند، و چون این روایات معتبر نبودند، از ذکر آنها صرفنظر کردیم، و خیال می‌کنم از روایات جعلی باشد، چون داستان از تورات گرفته شده، و ما در اینجا عین عبارت تورات را می‌آوریم، تا خواننده بوضع آن روایات کاملا آگهی یابد. </p> <p>در فصل دوم از سفر اول که سفر خلقت است، میگوید: خدا آدم را از خاک خلق کرد، و سپس دم حیات را در بینی او بدمید، پس نفسی ناطق شد، و خدا بهشتهایی در ناحیه شرقی عدن بکاشت، و آدم را که خلق کرده بود بدانجا برد، و خدا از زمین همه رقم درخت برویانید، و منظره‌های آنها را نکو کرد، و میوه‌هایش را پاکیزه ساخت، و درخت حیات را در وسط آن باغها بکاشت، و درخت معرفت خیر و شر را نیز، و نهری از عدن بسوی آن باغها بکشید، تا آنها را آبیاری کند، و آن نهر را چهار شقه کرد، اسم یکی از آنها نیل بود، و این نیل بتمامی شهر ذویله که طلا در آنجاست، احاطه داشت، طلا و همچنین لؤلؤ، و سنگ مرمر آن شهر بسیار خوبست، و نام نهر دومی جیحون بود، که بسر تا سر شهر حبشه احاطه دارد، و نام نهر سوم دجله است، که از ناحیه شرقی موصل می‌گذرد، و نام نهر چهارم فرات است. </p> <p>پس از آن خداوند آدم را گرفت، و در باغهای عدن منزل داد، تا رستگارش کند، و محافظتش نماید، و خدا آدم را فرمود: که تمامی درختان این باغها برایت حلال است، و میتوانی از آنها بخوری، ولی از درخت معرفت خیر و شر مخور، چون در همان روزی که از آن بخوری مستحق مرگ میشوی. </p> <p>خداوند بخودش فرمود:  چه چیزی از بقاء آدم به تنهایی برخاسته است؟ خوبست کمکی هم برایش درست کنم، پس خدا تمامی وحشی‌های صحرا و مرغان هوا را محشور کرده، نزد آدم آورد، تا در پیش روی او آنها را نامگذاری کند، پس هر چه را آدم بر آن جانداران نام نهاد همان تا بامروز نام آن است. </p> <p>پس آدم اسماء جمیع چارپایان، و مرغان هوا، و وحشیان صحرا را، نام برد، ولی هیچ یاوری در مقابل خود ندید، پس خدا چرتی بر آدم مسلط کرد، تا چیزی احساس نکند، پس یکی از دنده‌های سینه او را کند، در جایش گوشت گذاشت، آن گاه خدا از آن یک دنده زنی درست کرد، و او را نزد آدم آورد، آدم گفت: اینبار استخوانی از استخوانهایم، و گوشتی از گوشتهایم را دیدم، و جا دارد آن را امرأة بنامم، چون از امر من اخذ شد، و بهمین جهت است که مرد، پدر و مادر خود را رها نموده، زن خود را می‌چسبد، بطوری که یک جسد واحد تشکیل میدهند، آن روز آدم و همسرش<code class="page" rel="1,214"/> عریان بودند، و از عریانی خود باکی نداشتند. </p> <p>فصل سوم، آن روز مار، از میانه همه حیوانهای صحرا که خدا خلق کرده بود، حکیمی شد، و به زن گفت: راستی، و به یقین خدا گفته از همه این درختهای باغ نخورید؟ زن بمار گفت: نه، از همه درختان باغ میخوریم، تنها فرموده از میوه آن درخت که در وسط باغ است نخورید، و نزدیکش نشوید، تا نمیرید، مار بآن دو گفت: نمی‌میرید، خدا میدانسته که شما همان روز که از آن درخت بخورید، چشمتان باز میشود، و چون ملائکه در خیر و شر دانا میشوید، پس وقتی زن دید که درخت درخت خوبی، و میوه‌اش خوب، و شهوت انگیز است، عقل خود از کف بداد، و از میوه آن گرفته، و خورد، و بشوهرش هم داد خورد، پس چشمشان باز شد، و فهمیدند که عریان هستند، پس از برگهای انجیر لباسی چون لنگ برای خود درست کردند. </p> <p>بعد آواز خدا را که داشت در باغ قدم می‌زد، شنیدند، پس خدا ایستاد، و آدم را صدا زد، و باو گفت: کجا هستی؟ و این صدا محققا از او بوده، آدم گفت: صدای تو را در باغ شنیدم، ولی چون عریان هستم، خود را پنهان کرده‌ام، خدا پرسید: چه کسی بتو گفت: عریانی؟ مگر از آن درخت خوردی، که از خوردنش نهیت کردم؟ آدم گفت: این زنی که برایم درست کردی، از آن بمن داد خوردم، خدا بزن گفت: چه کار کردی؟ گفت: مار مرا فریب داد، از آن خوردم، پس خدا بمار گفت: حال که دانسته چنین کاری کردی، از میانه همه چارپایان، و همه وحشی‌های صحرا، ملعون شدی، و باید که همیشه با سینه‌ات راه بروی، و در تمام عمرت خاک بخوری، و میانه تو و زن و میانه نسل تو و نسل زن دشمنی نهادم، او سر تو را بکوبد، و تو پاشنه او را بگزی، و بزن گفت مشقت و حمل تو را بسیار می‌کنم، تا با مشقت فرزندان را بزایی، و اختیار زندگی تو را بدست شوهرت نهادم، تا او همیشه بر تو مسلط باشد، و بادم گفت: از آنجا که بحرف زنت رفتی، و از درختی که نهیت کردم، و گفتم: از آن مخور، بخوردی، با این ملعون زمین بود، باین سبب دچار مشقت شدی، و در تمام عمر باید از آن بخوری، و آن برایت خار برویاند، و از علف صحرا بخوری، و با عرق رویت طعام بخوری، تا روزی که‌بهمین زمینی که از آن گرفتی و خوردی برگردی، چون تو از اصل خاک بودی، باید بخاک برگردی. </p> <p>و آدم همسرش را بدین جهت حوا نامید، که او مادر هر زنده ناطقی است، و خدا برای آدم و همسرش جامه تن‌پوشی درست کرد، و بانان پوشانید، آن گاه خدا گفت: اینک آدم است که مانند یکی از ما خیر و شر را می‌شناسد، و الان دیگر واجب شد که از باغها بیرون رود، تا دیگر بار، دست بدرخت حیاة دراز نکند، و از آن نخورد، و گرنه تا ابد زنده میماند پس خدا او را از باغهای عدن بیرون راند، تا زمین که وی را از آن درست کرد، رستگار و آباد شود، و چون آدم را طرد کرد، <code class="page" rel="1,215"/> ملائکه در شرقی باغهای عدن اسکان داده شدند، و شمشیری براق بالا و پائین شدن گرفت، تا راه درخت حیاة را محافظت کنند. </p> <p>این بود فصل سوم از تورات عربی، که در سال 1811 میلادی بچاپ رسیده. </p> <p>و خواننده عزیز با تطبیق و مقایسه این دو داستان با هم، یعنی داستان آدم بنقل قرآن کریم، و بنقل تورات، و سپس دقت در روایاتی که از طرق عامه و شیعه وارد شده، بحقایق این قصه پی می‌برد، و ما خود این مقایسه و تطبیق را در اینجا عملی نکردیم، چون کتاب ما تفسیر قرآن است، و بررسی این قضیه در خور آن نیست. </p> <h3> <span class="title" rel="2_35 2_36 2_37 2_38 2_39">مگر بهشت مقام قرب و نزاهت نیست و مگر در باره بهشت نیامده که در آن لغو و گناه نیست؟ شیطان چگونه دو باره به بهشت راه یافت</span> </h3> <p> و اما اینکه مسئله داخل شدن ابلیس در بهشت، و اغوای آدم در آنجا، با اینکه بهشت اولا مقام قرب و نزاهت و طهارت است، و بحکم آیه: <span class="aya" rel="52_23" data-words="4-9">لا لغو فیها و لا تأثیم</span><span class="footnote" rel="1" title="سوره اعراف آیه ۲۰">*</span>، جای لغو و گناه و نیرنگ نیست، و ثانیا بهشت در آسمان قرار دارد و ابلیس بعد از امتناعش از سجده بر آدم، بفرمان <span class="aya" rel="15_34" data-words="2-5">فاخرج منها فإنک رجیم</span><span class="footnote" rel="2" title="سوره اعراف آیه ۱۹">*</span>. و نیز بحکم‌ <span class="aya" rel="7_13" data-words="2-9">فاهبط منها فما یکون لک أن تتکبر فیها</span><span class="footnote" rel="3" title="سوره اعراف آیه ۱۲">*</span>، از بهشت رانده شد، و چون میخواست تکبر کند، و بهشت جای تکبر نبود، فرود آمد، و با این حال چطور دوباره به بهشت راه یافت؟. </p> <p>جواب از اشکال اول این است که همانطور که بعضی دیگر نیز گفته‌اند: قرآن کریم آنچه از لغو و تاثیم که از بهشت نفی کرده، از بهشت خلد نفی کرده، یعنی آن بهشتی که مؤمنین در آخرت داخل آن میشوند، و همچنین از بهشت برزخی که بعد از مرگ و رحلت از دار تکلیف در آنجا بسر می‌برند، و اما بهشت دنیایی که آدم و همسرش داخل آن شدند، و هنوز در دار تکلیف و مورد توجه امر و نهی قرار نگرفته بودند، قرآن کریم در باره آن بهشت هیچ مطلبی بیان نکرده، و بلکه میتوان گفت: بعکس گفتار اشکال کننده، جایی بوده که لغو و تاثیم در آن ممکن بوده، و شاهد بر آن همین کافی است، که قرآن وقوع عصیان آدم را در آن حکایت کرده. </p> <p>علاوه بر اینکه لغو و تاثیم از امور نسبی است، که وقتی تحقق پیدا می‌کند که انسان در دنیا آمده باشد، و امر و نهی متوجه او شده، و خلاصه انسان مکلف شده باشد. </p> <p>و اما جواب از اشکال دوم، این است که اولا برگشتن ضمیر هاء در جمله فاخرج منها، و جمله فاهبط منها الخ، بکلمه سماء، از آیه روشن نیست، و دلیلی نداریم که بان برگردد، برای اینکه در کلام سابق نامی از سماء برده نشده، و معهود ذهن نبوده، پس ممکن است بعنایتی بگوئیم: مراد خروج از میانه ملائکه، و هبوط از میان آنان باشد، و یا مراد خروج و هبوط از منزلت و کرامت باشد. </p> <p>       <code class="page" rel="1,216"/> این اولا، و اما ثانیا، ممکن است امر بخروج و هبوط کنایه باشد از نهی از ماندن در آن بهشت، و میانه ملائکه، نه از اصل بودن در آنجا، و عروج و عبور، خلاصه ماندن ابلیس چون ملائکه در بهشت ممنوع شد، نه بالا رفتن و عبورش از آن. </p> <p>و این معنا از آیاتی که می‌فرماید: ابلیس باسمان می‌رفت، تا استراق سمع کند، نیز استفاده میشود، در روایات هم آمده: که شیطانها تا قبل از بعثت عیسی ع، تا آسمان هفتم بالا می‌رفتند، همین که آن جناب مبعوث شد، از آسمان چهارم ببالا ممنوع شدند، و سپس وقتی پیامبر اسلام ص مبعوث شد، از همه آسمانها ممنوع گردیدند، و هدف تیرهای شهاب قرار گرفتند. </p> <p>جواب سوم از اشکال دوم اینکه: در کلام خدای تعالی نیامده که ابلیس داخل بهشت شده باشد، و بنا بر این اصلا موردی برای اشکال نمی‌ماند، آنچه در این باره آمده، در روایات است، که آنهم بخاطر اینکه روایات آحاد است، و بحد تواتر نمی‌رسد، قابل اعتناء نیست، علاوه بر اینکه احتمال آن هست که راویان آنها روایت را نقل بمعنا کرده باشند، و عین الفاظ امام را نیاورده باشند، و بهمین خاطر چیزی در کلمات آنان اضافه شده باشد. </p> <p>تنها آیه‌ای از قرآن که دلالت دارد بر اینکه ابلیس داخل بهشت شده حکایت کلام ابلیس بادم است، که می‌فرماید:  <span class="aya" rel="7_20" data-words="11-26">و قال ما نهاکما ربکما عن هذه الشجرة، إلا أن تکونا ملکین، أو تکونا من الخالدین</span>، ابلیس بآن دو گفت: پروردگارتان شما را از این درخت نهی نکرد، مگر برای اینکه دو فرشته نباشید، و از کسانی نشوید که جاودانه در بهشت هستند<span class="footnote" rel="1" title="طه آیه ۱۱۵">*</span>. </p> <p>و دلالتش بر این معنا از این جهت است که کلمه هذا-این درخت، در آن آمده، و چون این کلمه مخصوص اشاره به نزدیک است، پس گویا ابلیس در نزدیکی آن درخت بان اشاره کرده و این سخن را بادم گفته است. </p> <p>و لکن استدلال باین آیه نیز درست نیست، برای اینکه اگر کلمه هذا همه جا دلالت بر نزدیک بودن مکانی مشار الیه باشد، باید در آیه: <span class="aya" rel="7_19" data-words="13-20">و لا تقربا هذه الشجرة، فتکونا من الظالمین</span>،<span class="footnote" rel="2" title="اکمال الدین ج ۱ ص ۲۱۳ ح ۲">*</span> که نهی خدا و خطابش بادم و همسر اوست، این دلالت را بکند، و حال آنکه خدا بزرگتر از آنست که به نزدیکی و دوری مکانی توصیف شود،  پس هم چنان که در این آیه دلالت ندارد، چه مانعی دارد که بگوئیم در آن آیه نیز دلالت ندارد. </p> <h3> <span class="title" rel="2_35 2_36 2_37 2_38 2_39">درخت نهی شده چه درختی بود؟ </span> </h3> <p> و در کتاب عیون<span class="footnote" rel="3" title="عیون اخبار الرضا ج ۲۳۹۱ ح ۱">*</span> اخبار الرضا ع، از عبد السلام هروی، روایت آمده که گفت: بحضرت رضا ع عرضه داشتم: یا بن رسول اللَّه ص، از درختی که آدم و حوا از آن خوردند برایم بگو، تا       <code class="page" rel="1,217"/> بینم چه درختی بود؟ چون مردم در باره آن اختلاف دارند، بعضی روایت می‌کنند: که گندم بوده بعضی دیگر روایت می‌کنند: که درخت حسد بوده، حضرت فرمود: هر دو درست است، عرضه داشتم: با اینکه دو معنای متفاوت دارد، چطور ممکن است هر دو درست باشد؟ فرمود: ای ابی صلت، یک درخت بهشت میتواند چند نوع باشد، مثلا درخت گندم میتواند انگور هم بدهد، چون درخت بهشت مانند درختهای دنیا نیست، و آدم بعد از آنکه خدای تعالی باو احترام کرد، و ملائکه را وا داشت تا برای او سجده کنند، و او را داخل بهشت کرد، در دل با خود گفت: آیا خدا بشری گرامی‌تر از من خلق کرده است؟ خدای عز و جل از آنچه در دل او گذشت، خبردار شد، پس او را ندا داد: که سر خود را بلند کن، و بساق عرش بنگر، تا چه می‌بینی؟ آدم سر بسوی عرش بلند کرد، و بساق عرش نگریست، و در آن دید که نوشته: لا اله الا اللَّه، و محمد رسول اللَّه، و علی بن ابی طالب امیر المؤمنین، و همسرش فاطمه سیده زنان عالمیان، و حسن و حسین دو سید جوانان اهل بهشتند، آدم پرسید: پروردگارا، اینان چه کسانیند؟ خدای عز و جل فرمود: ای آدم اینان ذریه‌های تواندو از تو بهترند، و از همه خلایق من بهترند، و اگر اینها نبودند، من تو را، و بهشت و دوزخ، و آسمان و زمین، را خلق نمی‌کردم، پس زنهار مبادا بچشم حسد بر اینان بنگری، که از جوار من بیرون خواهی شد. </p> <p>پس آدم بچشم حسد بر آنان نظر افکند، و آرزوی مقام و منزلت آنان کرد، و خداوند شیطان را بر او مسلط ساخت، تا سر انجام از آن درخت که نهی شده بود بخورد، و بر حوا هم مسلطش کرد، او هم بمقام فاطمه بچشم حسد نگریست، تا آنکه از آن درخت بخورد. هم چنان که آدم خورد، و در نتیجه خدای تعالی هر دو را از بهشت بیرون کرده، بزمین فرستاد، تا در جوار زمین باشند. </p> <p>مؤلف: این معنا در عده‌ای از روایات آمده، که بعضی از آنها، از روایات مورد بحث مفصل‌تر و طولانی‌تر است، و بعضی دیگر مجمل‌تر، و کوتاه‌تر. </p> <p>و این روایت همانطور که ملاحظه می‌فرمائید، این معنا را مسلم گرفته، که درخت نامبرده هم گندم بوده، و هم حسد، و اینکه آن دو از درخت گندم خوردند، ولی ثمره‌اش حسد شد، و مقام و منزلت محمد و آل او ع را آرزو کردند. </p> <p>و مقتضای معنای اول، این است: که درخت نامبرده پست‌تر و نالایق‌تر از آن بوده که اهل بهشت اشتهای خوردن از آن را بکنند، و مقتضای معنای دوم، اینست که: درخت نامبرده گرانمایه‌تر از آن بوده که آدم و همسرش از آن استفاده کنند، هم چنان که در روایتی دیگر آمده: که آن درخت عبارت بوده از علم محمد و آل او ع. </p> <p>و بهر حال هر چند حسد و گندم دو معنای مختلف دارند، و لکن با رجوع به بیانی که ما در باره<code class="page" rel="1,218"/> میثاق کردیم، خواهی دید که معنا یکی است، و آن اینست که آدم ع خواسته میان تمتع و بهره‌مندی از بهشت، که مقام قرب خداست، و میثاق در آنجا واقع شده، که جز بخدا توجه نکند، و میان استفاده از درخت منهیه، که مستلزم تعب تعلق بدنیا است، جمع کند، ولی این جمع برایش فراهم نیامد، و بزمین هبوط نموده، آن میثاق را فراموش کرد، و هر دو امر که همان مقام رسول خدا ص و تمتع از درخت گندم باشد برایش جمع نشد، آن گاه خداوند او را با اجتباء هدایت نموده، با توبه ارتباط و علقه‌اش بدنیا را برید، و بان میثاق که از یاد برده بود، ملحق نمود،  دقت بفرمائید. </p> <p>و منظور از اینکه در روایت فرمود:  پس آدم بچشم حسد بر آنان نظر افکند، و آرزوی منزلت ایشان نمود الخ، بیان این معنا است، که مراد بحسد آدم در حقیقت غبطه و بفارسی رشک بوده، نه حسدی که طغیان این غریزه، و یکی از اخلاق رذیله است. </p> <h3> <span class="title" rel="2_37 2_35 2_36 2_38 2_39">روایاتی در باره قصه آدم در بهشت و هبوط او</span> </h3> <p> در اینجا دو روایت یکی از امام باقر، و یکی دیگر از یکی از دو امام باقر و صادق ع، آمده که بظاهر با هم متنافیند، ولی با بیان سابق ما تنافی آن دو از بین می‌رود، اما روایت اول را کمال الدین، از ابی حمزه ثمالی، از امام باقر ع روایت کرده، که فرمود: خدای عز و جل بادم عهد کرده بود که بدرخت نامبرده نزدیک نشود، ولی وقتی آن هنگام رسید که در علم خدا گذشته بود، که آدم بالآخره از آن درخت خواهد خورد، آدم عهد نامبرده را فراموش کرد، و از آن درخت بخورد، و این است مراد خدای تعالی به اینکه فرمود: <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span><span class="footnote" rel="1" title="سوره طه، آیه ۱۲۱">*</span> تا آخر حدیث.<span class="footnote" rel="2" title="سوره آل عمران آیه ۷">*</span> و روایت دوم را عیاشی، در تفسیر خود، از یکی از دو امام باقر و صادق ع روایت کرده، که شخصی از آن جناب پرسید: چگونه خدای تعالی آدم را بفراموشی مؤاخذه کرد،  با اینکه فراموش کار مؤاخذه نمیشود ؟، امام فرمود: آدم فراموش نکرد، و چگونه ممکن است بگوئیم: فراموش کرد؟ با اینکه ابلیس او را بیاد نهی خدا انداخت، و باو گفت:  پروردگار شما شما را از این درخت نهی نکرد، مگر برای اینکه فرشته نشوید، و یا جاودانه در بهشت باقی نمانید  تا آخر حدیث که با دقت در بیان گذشته که گفتیم آدم میخواست میان بهره‌مندی از بهشت، و میان خوردن از درخت را جمع کند، ولی نتوانست این تنافی برداشته میشود.<span class="footnote" rel="3" title="عیاشی ج ۲ ص ۹ ح ۹">*</span> و در امالی صدوق<span class="footnote" rel="4" title="امالی صدوق مجلس ۲۰ ص ۸۲ ح ۳۲">*</span> از ابی الصلت هروی، روایت شده که گفت: روزی که مامون دانشمندان مذاهب اسلام، و دیانتهای یهود، و نصاری، و مجوس، و صابئیان، و سایر صاحبان نظریه را برای بحث با علی بن موسی الرضا ع جمع کرد، هیچ یک با آن جناب طرف بحث نشد، مگر آنکه امام او         <code class="page" rel="1,219"/> را ملزم کرد، بطوری که گویی سنگ بدهانش انداخته، تا آنکه علی بن محمد بن جهم برخاسته عرضه داشت: یا بن رسول اللَّه ص آیا نظر شما در باره انبیاء این است که معصومند؟ فرمود: بله، پرسید: با این کلام خدای عز و جل چه می‌کنی؟ که فرمود: <span class="aya" rel="20_121" data-words="13-17">و عصی آدم ربه فغوی</span>؟،<span class="footnote" rel="1" title="سوره طه آیه ۱۲۲">*</span> تا آنجا که میگوید: مولانا حضرت رضا ع فرمود: وای بر تو ای علی، از خدا بترس، و نسبت کارهای زشت بانبیاء مده، و کتاب خدای را برای خودت تاویل مکن، چون خدای عز و جل می‌فرماید:  <span class="aya" rel="3_7" data-words="29-38">و ما یعلم تأویله، إلا الله و الراسخون فی العلم</span>، تاویل آن را نمیداند، مگر خدا، و آنان که راسخ در علمند.<span class="footnote" rel="2" title="سوره طه آیه ۱۲۰">*</span> اما اینکه خدای عز و جل فرموده: <span class="aya" rel="20_121" data-words="13-17">و عصی آدم ربه فغوی</span>، در این زمینه بوده، که آدم را بمنظور اینکه حجت و خلیفه‌اش در زمین باشد خلق کرد، نه برای اینکه در بهشت بماند، و نافرمانی او در بهشت بوده، نه در زمین، و تازه آن نافرمانی هم بمقتضای تقدیر الهی بوده، همین که بزمین هبوط کرد، و حجت و خلیفه او در زمین گردید، بمقام عصمت نیز برسید، که خدای عز و جل در باره عصمتش فرموده: <span class="aya" rel="3_33" data-words="1-14">إن الله اصطفی آدم و نوحا، و آل إبراهیم، و آل عمران علی العالمین</span>،<span class="footnote" rel="3" title="سوره آل عمران آیه ۳۳">*</span> تا آخر حدیث. </p> <p>مؤلف: اینکه امام فرمود: نافرمانی آدم در بهشت بوده، اشاره است بان بیانی که ما کردیم، که تکلیف نخوردن از درخت تکلیف مولوی نبوده، بلکه ارشادی بوده، چون در بهشت هنوز تکالیف دینی جعل نشده بود، و موطن تکلیف دینی زندگی زمینی است، که خدا برای آدم از پیش مقدر کرده بود، پس معصیت نامبرده معصیت امر ارشادی بوده، نه مولوی، پس دیگر جا ندارد که مانند بعضی از مفسرین خود را بزحمت انداخته، حدیث نامبرده را تاویل کنیم. </p> <p>و در عیون<span class="footnote" rel="4" title="عیون اخبار الرضا ج ۱ ص ۱۵۵ ح ۱ ب ۱۵">*</span> از علی بن محمد بن جهم روایت آورده که گفت: بمجلس مامون در آمدم و دیدم که علی بن موسی ع نیز در آنجایند، مامون بآنجناب گفت: یا بن رسول اللَّه!آیا نظر شما این نیست که انبیاء معصومند؟ فرمود: بله، همین است، پرسید: پس چرا خدای تعالی فرموده: <span class="aya" rel="20_121" data-words="13-17">و عصی آدم ربه فغوی</span>؟ فرمود: خدای تعالی بادم دستور داده بود: که تو و همسرت در بهشت سکنی کنید، و از هر چه میخواهید بخورید، ولی نزدیک این درخت مشوید، و اشاره فرمود بدرخت معینی از گندم، که در آنجا بود، و فرمود: اگر از این بخورید، از ستمکاران میشوید، و نفرموده بود که از جنس این درخت نخورید، آدم هم خیال کرد تنها از آن بوته معین نهی شده، و لذا از آن بوته معین نخورد، بلکه از بوته‌ای دیگر خورد، آنهم بوسوسه شیطان خورد، چون شیطان باو و همسرش گفت: پروردگارتان از خصوص این بوته شما را نهی کرده، که از آن نخورید، و اما غیر این بوته را         <code class="page" rel="1,220"/> فرموده نزدیکش نشوید، نه اینکه از آن نخورید، و از خوردن آن هم که نهی کرده، برای این نهی کرده که مبادا فرشته، و یا از جاودانان در بهشت شوید، و برایشان سوگند هم خورد، که من از خیر خواهان شمایم، آدم و حوا هم تا آن روز بکسی بر نخورده بودند، که بدروغ سوگند خورده باشد. </p> <p>بهمین جهت فریب او را خورده، و بسوگند او اعتماد نموده، و از آن درخت خوردند، و تازه این جریان قبل از رسیدن او بمقام نبوت بود، و این نافرمانی هم گناه کبیره نبوده که بخاطر آن مستحق آتش شود، بلکه از صغیره‌هایی بوده که خدا کسی را بخاطر آن عذاب نمی‌کند، و صدور آن از انبیاء قبل از آنکه مورد وحی قرار گیرند جائز است. </p> <p>و اما بعد از آنکه خدا او را اجتباء کرد، و بمقام نبوتش برگزید، از معصومین شد، که نه گناه صغیره می‌کنند، و نه کبیره، و بهمین جهت است که خدای عز و جل در باره او هم فرموده: <span class="aya" rel="20_121-122" data-words="13-24">و عصی آدم ربه فغوی، ثم اجتباه، ربه، فتاب علیه، و هدی</span>،<span class="footnote" rel="1" title="خصال ص ۳۹۶ ح ۱۰۳">*</span> و هم فرموده: <span class="aya" rel="3_33" data-words="1-14">إن الله اصطفی آدم، و نوحا، و آل إبراهیم و آل عمران علی العالمین</span> تا آخر حدیث. </p> <p>مؤلف: صدوق علیه الرحمه بعد از نقل این حدیث، که حدیثی است طولانی، گفته: این حدیث از طریق علی بن محمد بن جهم که یک مرد ناصبی، و دشمن اهل بیت بوده، خیلی عجیب است،  این بود گفتار مرحوم صدوق. </p> <p>و این حدیث آن مرحوم را به تعجب در نیاورده، مگر بخاطر اینکه مشتمل است بر تنزیه انبیاء، و آن مرحوم در اصولی که در حدیث مزبور مسلم گرفته شده، دقت نکرده، و گر نه متوجه میشد که با مذهب ائمه اهل بیت سازگار نیست، چون مذهب امامان اهل بیت این است که صدور نافرمانی از انبیاء بخاطر اینکه معصومند، هم قبل از نبوت آنان محال است، و هم بعد از نبوت، هم نافرمانیهای صغیره، و هم کبیره. </p> <p>علاوه بر اینکه آن طور که این مرد ناصبی حدیث را نقل کرده، مستلزم آنست که جمله‌ای از آیه حذف شده باشد، و تقدیر <span class="aya" rel="7_20" data-words="13-21">ما نهاکما ربکما عن هذه الشجرة، إلا أن تکونا</span>، جمله ما نهاکما ربکما عن هذه الشجرة، و انما نهاکما عن غیرها، و ما نهاکما عن غیرها، الا ان تکونا الخ، باشد یعنی خدا اصلا شما را از این بوته نهی نکرده، بلکه از غیر این نهی کرده، و از آن غیر هم نهی نکرده، مگر برای اینکه فرشته، و یا جاودان نباشید، در حالی که آیه:  ای آدم آیا میخواهی تو را بدرختی راهنمایی کنم، که درخت جاودانگی و ملک دائمی است ؟<span class="footnote" rel="2" title="تفسیر عیاشی ج ۲ ص ۱۰ ح ۱۱">*</span> دلالت دارد بر اینکه ابلیس وی را تشویق می‌کرده، بر اینکه از عین آن درخت که ممنوع شده بخورد، و باین منظور او را تطمیع می‌کرده، به اینکه اگر از آن بخوری، جاودان میشوی، تا از آن درخت که با نهی خدا از آن محجوب     <code class="page" rel="1,221"/> شده بود، بخورد. </p> <p>از این هم که بگذریم، اصلا این مرد، یعنی علی بن محمد بن جهم در حدیث سابق جواب صحیح و تمام را خودش در مجلس مامون از آن جناب گرفت، پس این روایت که صدوق آورده، خالی از اشکال نیست، هر چند که بعضی از وجوه اشکالی که گفتیم، امکان حمل بر محملی صحیح داشته باشد. </p> <p>و نیز مرحوم صدوق از امام باقر ع از پدران بزرگوارش، از رسول خدا ص روایت کرده که فرمود: مکث آدم و حوا در بهشت، از هنگامی که وارد آن شدند، تا ساعتی که بیرون شدند تنها هفت ساعت از ایام دنیا بود، و در همانروز که این جریان واقع شد، خدا از بهشتش بیرون کرد.<span class="footnote" rel="1" title="سورة اعراف آیة ۲۲">*</span> و در تفسیر عیاشی،<span class="footnote" rel="2" title="روضه کافی ج ۸ ص ۲۵۳ ح ۴۷۲">*</span> از عبد اللَّه بن سنان، روایت کرده که گفت: شخصی از امام صادق ع سؤالی کرد: و من آنجا حاضر بودم، و آن این بود: که آدم و همسرش چقدر در بهشت ماندند، که بخاطر خطایی که کردند بیرون شدند؟ فرمود: خدای تبارک و تعالی، بعد از ظهر روز جمعه بود که از روح خود در آدم بدمید، و آن گاه از پائین دنده‌هایش همسرش را خلق کرد، و بعد فرشتگان را بسجده بر او امر فرمود، و بعد در همان روز او را داخل بهشت کرد، و بخدا سوگند که بیش از شش ساعت از همان روز در بهشت نماند، که دچار نافرمانی خدا شده، و خدا او و همسرش را از آنجا بیرون کرد، در حالی که آفتاب تازه غروب کرده بود، آن شب را تا صبح پشت در بهشت بسر بردند، تا صبح شد، ناگهان متوجه عریانی خود شدند، پروردگارشان نداشان داد: آیا شما را از آن درخت که میدانید نهی نکردم؟ آدم خجالت کشیده، سر بزیر افکند، و گفت: پروردگارا ما بنفس خود ستم کردیم، و اینک بگناهان خود اعتراف می‌کنیم، پس ما را بیامرز، خدای تعالی در پاسخشان فرمود: باید که از آسمانهای من بزمین هبوط کنید، چون هیچ نافرمان و سرکش در آسمانهای من همجوار من نمیشود. </p> <p>مؤلف: ممکن است از آنچه این روایت مشتمل بر آنست، کیفیت بیرون شدن آن دو را از بهشت استفاده کرد، و فهمید که آن دو نخست از بهشت بیرون شده، در بیرون در بهشت قرار گرفتند، و سپس از بیرون در بهشت بزمین هبوط کرده‌اند، چون در قرآن کریم و آیات این قصه، که همان آیه فوق باشد، دو بار امر بهبوط شده با اینکه این امر امر شرعی نبوده، بلکه امر تکوینی بوده، که بهیچ وجه قابل تخلف نیست. </p> <p>و همچنین از اینکه سیاق را تغییر داده، در آیه: <span class="aya" rel="2_35" data-words="1-5">و قلنا یا آدم اسکن</span> تا باخر بسیاق متکلم     <code class="page" rel="1,222"/> مع الغیر گفتیم، و در آیه: <span class="aya" rel="7_22" data-words="16-18">و ناداهما ربهما</span><span class="footnote" rel="1" title="معانی الاخبار ص ۱۰۸ ح ۱ و عیاشی ج ۱ ص ۴۱ ح ۲۵ و تفسیر قمی ج ۱ ص ۴۴">*</span> الخ، بسیاق غایب پروردگارشان ندایشان کرد، آورد، و نیز در اولی تعبیر به بگفتار، و در دومی به ندا که صدا زدن از دور است، تعبیر کرد، و باز در اولی با کلمه هذا، که مخصوص باشاره به نزدیک است، و در دومی با کلمه تلک، که مخصوص اشاره بدور است، بیاورد، از این تعبیرات میتوان فهمید: که امر بهبوط، یک بار در داخل بهشت صورت گرفته، و با آن، آدم از بهشت بیرون شده، و یک بار هم در بیرون بهشت صورت گرفته، و از آنجا بزمین هبوط کرده است. </p> <p>نقطه ضعفی که در این روایت است، این است که در این روایت خلقت حوا را مطابق تورات از دنده آدم دانسته، و این معنا را در روایات وارده از ائمه اهل بیت ع بطوری که در بحث از خلقت آدم خواهی دید، تکذیب می‌کند، هر چند که ممکن است این نقطه ضعف را جبران نموده، و گفت: مراد از دنده پائین آدم، زیادی گل آدم است، آن گلی که با آن اضلاع و دنده‌های آدم را آفرید دقت بفرمائید، و اما ساعتهایی که برای مکث آدم در بهشت تعیین نموده، در یک جا شش ساعت، و جایی دیگر هفت ساعتش خوانده، علاج این اختلاف آسان است، برای اینکه می‌گوییم: منظور از ساعت شصت دقیقه نیست، بلکه منظور بیان زمان تقریبی جریان است. </p> <p>و در کافی<span class="footnote" rel="2" title="الدر المنثور ج ۱ ص ۶۰">*</span> از یکی از دو امام باقر و صادق ع، روایت کرده که در ذیل جمله: <span class="aya" rel="2_37" data-words="1-5">فتلقی آدم من ربه کلمات</span>، فرمود: آن کلمات این است:  لا اله الا انت، سبحانک، اللهم و بحمدک، عملت سوءا، و ظلمت نفسی، فاغفر لی، و انت خیر الغافرین، لا اله الا انت، سبحانک اللهم و بحمدک، عملت سوءا، و ظلمت نفسی، فارحمنی، و انت خیر الغافرین، لا اله الا انت، سبحانک اللهم، و بحمدک، عملت سوءا، و ظلمت نفسی، فارحمنی، و انت خیر الراحمین، لا اله الا انت، سبحانک اللهم، و بحمدک، عملت سوءا، و ظلمت نفسی، فاغفر لی، و تب علی، انک انت التواب الرحیم، معبودی بجز تو نیست بار الها، حمد و تسبیحت میگویم، کار زشتی مرتکب شدم، و بخود ستم کردم، پس مرا بیامرز، که تو بهترین آمرزندگانی، معبودی بجز تو نیست، بار الها تسبیح و حمدت میگویم، کار بدی کردم، و بخود ستم نمودم، پس بمن رحم کن، که تو بهترین غافرانی، معبودی بجز تو نیست، حمد و تسبیحت میگویم، بار الها من بدی کردم، و بخود ستم نمودم، پس مرا رحم کن، که تو بهترین رحیمانی، معبودی بجز تو نیست، بار الها تسبیح و حمدت میگویم، کار بدی کردم، و بخود ستم روا داشتم، پس مرا بیامرز، و نظر رحمتت بمن برگردان، که تو هم تواب و هم رحیمی. </p> <p>     <code class="page" rel="1,223"/>مؤلف: این معنا را صدوق،<span class="footnote" rel="1" title="بحار الانوار ج ۱۱ ص ۱۷۵ ح ۲۰">*</span> و عیاشی، و قمی، و دیگران نیز روایت کرده‌اند، از طرق اهل سنت و جماعت هم قریب بان روایت شده، و چه بسا<span class="footnote" rel="2" title="سوره آل عمران آیه ۴۵">*</span> از آیات داستان نیز همین معنا استفاده بشود. </p> <p>مرحوم کلینی در کافی<span class="footnote" rel="3" title="کافی ج ۸ ص ۲۵۳ ذ ۴۷۲">*</span> گفته: و در روایتی دیگر در تفسیر جمله: <span class="aya" rel="2_37" data-words="1-5">فتلقی آدم من ربه کلمات</span>، آمده: که فرمود: خدا را بحق محمد و علی و فاطمه و حسن و حسین سوگند داد. </p> <p>مؤلف: این معنا را صدوق<span class="footnote" rel="4" title="معانی الاخبار ص ۱۲۵ ح ۱-۲ و عیاشی ج ۱ ص ۴۱ ح ۲۷">*</span> و عیاشی و قمی و دیگران نیز روایت کرده‌اند، و قریب بان از طرق اهل سنت و جماعت نیز روایت شده، هم چنان که در در منثور از رسول خدا ص آمده که فرمود: وقتی آدم آن گناه را مرتکب شد، سر بسوی آسمان بلند کرده گفت: از تو بحق محمد مسئلت می‌کنم، که مرا بیامرزی، پس خدا بدو وحی کرد: که محمد کیست؟ گفت: ای خدا که نامت والا است، وقتی مرا آفریدی، سر بسوی عرش تو بلند کردم، دیدم در آنجا نوشته شده، لا اله الا اللَّه، محمد رسول اللَّه ص، فهمیدم که در درگاه تو احدی عظیم المنزلةتر از او نیست که نامش را با نام خود قرار داده‌ای، پس خدای تعالی وحی کرد: که ای آدم، او آخرین پیامبران از ذریه تو است، و اگر او نبود، تو را خلق نمی‌کردم. </p> <p>مؤلف: و این معنا هر چند که در بدو نظر از ظاهر آیات بعید است، و لکن اگر کاملا در آنها دقت شود، چه بسا تا اندازه‌ای قریب باشد، چون جمله: <span class="aya" rel="2_37" data-words="1-2">فتلقی آدم</span> الخ، تنها بمعنای قبول آن کلمات نیست، بلکه کلمه تلقی، بمعنای قبول با استقبال و روی آوری است،  کانه آدم روی بان کلمات آورده، و آن را فرا گرفته است و این دلالت دارد بر اینکه آدم این کلمات را از ناحیه خدا گرفته، و قهرا قبل از توبه علم بان کلمات پیدا کرده، قبلا هم تمامی اسماء را از پروردگارش آموخته بود، آنجا که پروردگارش فرمود:  من میخواهم در زمین خلیفه بگذارم، ملائکه گفتند: آیا کسی را در زمین می‌گذاری که در آن فساد کند، و خونریزیها کند، با اینکه ما تو را بحمدت تسبیح می‌گوییم، و برایت تقدیس می‌کنیم؟، و پروردگارش بایشان فرمود:  من چیزی میدانم که شما نمیدانید، سپس علم تمامی اسماء را باو آموخت، و معلوم است، که علم بتمامی اسماء هر ظلم و گناهی را از بین می‌برد، و دوای هر دردی میشود، و گر نه جواب از ایراد ملائکه تمام نمیشود، و حجت بر آنان تمام نمی‌گردد، برای اینکه خدای سبحان در مقابل این اشکال آنان که در زمین         <code class="page" rel="1,224"/> فساد انگیزند و خونها بریزند، چیزی نفرمود، و چیزی در مقابل آن قرار نداد، بجز اینکه خدا همه اسماء را باو تعلیم کرد، پس معلوم میشود علم نامبرده تمامی مفاسد را اصلاح می‌کرده، و در سابق هم حقیقت آن اسماء را شناختی، که گفتیم موجودات عالیه‌ای غایب و در پس پرده‌آسمانها و زمین بوده‌اند، واسطه‌هایی برای فیوضات خدا بمادون خود بوده‌اند، که کمال هیچ مستکملی جز به برکات آنان تمام نمیشده. </p> <p>هم چنان که در بعضی اخبار<span class="footnote" rel="1" title="تفسیر قمی ج ۱ ص ۴۴">*</span> وارد شده: که آدم ع شبح‌هایی از اهل بیت، و انوار ایشان را در هنگام تعلیم اسماء بدید، و نیز اخباری رسیده: که آن انوار را در هنگامی دید، که خدای تعالی ذریه‌اش را از پشتش بیرون کشید، و نیز وارد شده: که آن انوار را در همان هنگامی که در بهشت بود، دید، که خواننده عزیز خودش باید بان اخبار مراجعه نماید و راهنما خداست. </p> <p>خدای تعالی با نکره آوردن لفظ کلمات امر آن کلمات را مبهم گذاشت، و فرمود: <span class="aya" rel="2_37" data-words="1-5">فتلقی آدم من ربه کلمات</span> الخ، و اطلاق لفظ کلمه، بر موجود عینی در قرآن کریم آمده، و در آیه: <span class="aya" rel="3_45" data-words="9-15">بکلمة منه اسمه المسیح عیسی ابن مریم</span>،<span class="footnote" rel="2" title="الدر المنثور ج ۱ ص ۵۴">*</span> صریحا این لفظ را در عیسی بن مریم ع اطلاق نموده. </p> <p>و اما اینکه بعضی از مفسرین گفته‌اند: که منظور از کلمات کلماتی است که خدا در سوره اعراف از آدم و حوا حکایت کرده، و فرموده: <span class="aya" rel="7_23" data-words="1-14">قالا: ربنا ظلمنا أنفسنا، و إن لم تغفر لنا، و ترحمنا، لنکونن من الخاسرین</span><span class="footnote" rel="3" title="سوره اعراف آیه ۲۳">*</span> الخ، تفسیر صحیحی نیست، برای اینکه مسئله توبه همانطور که آیات این سوره، یعنی سوره بقره دلالت می‌کند، بعد از واقعه هبوط بزمین واقع شده، چون می‌فرماید: <span class="aya" rel="2_36" data-words="8-13">و قلنا: اهبطوا بعضکم لبعض عدو</span>، تا آنجا که می‌فرماید: <span class="aya" rel="2_37" data-words="1-7">فتلقی آدم من ربه کلمات، فتاب علیه</span> الخ، و این کلماتی که آدم و همسرش بان تکلم کرده‌اند، قبل از هبوط، و در بهشت آموخته بودند، چون در سوره اعراف می‌فرماید: <span class="aya" rel="7_22" data-words="16-24">و ناداهما ربهما: أ لم أنهکما عن تلکما الشجرة</span>؟ تا آنجا که می‌فرماید: <span class="aya" rel="7_23" data-words="1-4">قالا. ربنا ظلمنا أنفسنا</span>، و در آخر می‌فرماید. <span class="aya" rel="7_24" data-words="1-5">قال اهبطوا بعضکم لبعض عدو</span> الخ، پس اقرار بظلم به نفس در بهشت واقع شده، نه در زمین، و حال آنکه گفتیم: تلقی کلمات در زمین بوده. </p> <p>بلکه ظاهر اینکه گفتند:  پروردگارا بخود ستم کردیم الخ، تذلل و خضوعی است از آن دو، در مقابل ندایی که خدا بانان کرد، خواسته‌اند بعد از اعتراف بربوبیت خدا، و اینکه بخاطر ظلمی که کردیم مشرف بخطر خسران شده‌ایم، اعلام کنند: به اینکه امر بدست خدای سبحان است، هر جور بخواهد امر می‌کند. </p> <p>       <code class="page" rel="1,225"/> و در تفسیر قمی<span class="footnote" rel="1" title="سوره طه، آیه ۱۲۴">*</span> از امام صادق ع روایت کرده که فرموده: موسی از پروردگارش مسئلت کرد: بین او و آدم جمع کند، و خدا هم جمع نموده، وی را موفق بزیارت او نمود، موسی گفت: ای پدر، مگر جز این بود که خدا تو را بدست قدرت خود بیافرید؟ و از روح خود در تو بدمید؟ و ملائکه را به سجده بر تو وادار نمود؟، پس چرا وقتی دستور داد: از یک درخت بهشت نخوری، نافرمانی کردی؟ آدم گفت: ای موسی!بگو ببینم، خطیئه من در تورات چند سال قبل از خلقتم نوشته شده؟ گفت: سی هزار سال آدم گفت: همین طور است، آن گاه امام صادق ع فرمود: آدم با همین کلام موسی را قانع ساخت. </p> <p>مؤلف: قریب باین معنا را علامه سیوطی در المنثور<span class="footnote" rel="2" title="سوره طه، آیه ۱۲۴">*</span> بچند طریق از رسول خدا ص نقل کرده. </p> <p>و در علل<span class="footnote" rel="3" title="علل الشرائع">*</span> از امام باقر ع روایت کرده که فرمود: بخدا سوگند خدای تعالی آدم را برای دنیا خلق کرده بود، و اگر او را در بهشت جای داد، برای این بود که نافرمانی بکند، و آن گاه او را به همان جایی که برای آنجا خلقتش کرده بود، برگرداند. </p> <p>مؤلف: این معنا در روایت عیاشی،<span class="footnote" rel="4" title="تفسیر عیاشی ج ۱ ص ۳۲ ح ۱۰">*</span> از امام صادق ع هم گذشت، که فرمود: آدم دوستی از میانه ملائکه داشت،  تا آخر حدیث. </p> <p>و در کتاب احتجاج<span class="footnote" rel="5" title="احتجاج طبرسی و عیون ج ۱ ص ۱۹۱">*</span> -، در ضمن احتجاج علی ع با مرد شامی، که از آن جناب پرسیده بود: گرامی‌ترین وادیهای روی زمین کجا است؟ فرمود: بیابانی است که آنجا را سراندیب میخوانند، آدم وقتی از آسمان هبوط کرد، در آنجا سقوط کرد. </p> <p>مؤلف: مقابل این روایت، روایات بسیار زیادی است، که دلالت دارد بر اینکه آدم در مکه سقوط کرد، و بعضی از این روایات گذشت، ممکن هم هست میانه این روایات مختلف، جمع کرده، گفت: ممکن است آن جناب اول از آسمان به سراندیب فرود آمده، و بار دوم از سراندیب به سرزمین مکه هبوط کرده باشد، نه به دو نزول، در عرض هم، تا جمع ممکن نباشد. </p> <p>و در در المنثور<span class="footnote" rel="6" title="الدر المنثور ۵۱">*</span> از طبرانی، و از کتاب عظمت ابی الشیخ، و ابن مردویه، همگی از ابی ذر، روایت شده که گفت: حضور حضرت رسول عرضه داشتم: یا رسول اللَّه!آیا بنظر شما آدم پیغمبر بود، یا نه؟ در پاسخ فرمود: هم نبی بود، و هم رسول، چون خدای تعالی قبلا با او صحبت کرده بود، و فرموده بود: <span class="aya" rel="2_35" data-words="3-9">یا آدم اسکن أنت و زوجک الجنة</span> پس معلوم میشود بآنجناب وحی میشده. </p> <p>مؤلف: اهل سنت و جماعت، قریب باین معنا را بچند طریق روایت کرده‌اند. </p> 
