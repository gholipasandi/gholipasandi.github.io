<h3 class="ayas">سوره مریم آیه‌های ۶۴ تا ۶۵</h3><code class="section" rel="19_64-65"/><h3>ترجمه آیات</h3> <p> <span class="trans" rel="19_64"> (ما فرشتگان) جز به فرمان پروردگارت نازل نشویم که هر چه جلو رویمان و هر چه پشت سرمان هست از او است، و پروردگارت فراموش کار نیست.  «۶۴» </span><span class="trans" rel="19_65">همان پروردگار آسمانها و زمین با هر چه میان آنها است، او را عبادت کن و در کار عبادتش شکیبا باش، آیا همتایی برای او می‌شناسی؟.  «۶۵» </span></p> <h3>بیان آیات</h3> <p> این دو آیه نسبت به آیات قبل و بعد از آن به منزله جمله معترضه‌اند، و سیاق این دو شهادت می‌دهد که کلام در آن، کلام فرشته وحی است، و اما به وحی قرآنی و از ناحیه خدای سبحان، چون نظم آن بدون شک نظمی است قرآنی، و این نظریه‌ای است که روایت وارده به طرق<span class="footnote" rel="1" title="روح المعانی، ج ۱۶، ص ۱۱۳">*</span> مختلفه از اهل سنت، و به نقل مجمع<span class="footnote" rel="2" title="مجمع البیان، ج ۳، ص ۵۲۱">*</span> از ابن عباس آن را تایید می‌کند، و آن     <code class="page" rel="14,110"/> روایت این است که وقتی جبرئیل در نزول خود تاخیر کرد رسول خدا (ص) از او پرسید چرا دیر کردی؟ جبرئیل به وحی الهی گفت‌ <span class="aya" rel="19_64" data-words="1-6">و ما نتنزل إلا بأمر ربک</span>... <span class="aya" rel="19_65" data-words="12-15">هل تعلم له سمیا</span>. </p> <h3> <span class="title" rel="19_64">وجه اتصال دو آیه: <span class="aya" rel="19_64" data-words="1-6">و ما نتنزل إلا بأمر ربک</span> با آیات قبل</span> </h3> <p> جمعی از مفسرین چون این نکته به نظرشان نرسیده بود در بیان اتصال این دو آیه به آیات ما قبلش تلاش کرده‌اند، بعضی<span class="footnote" rel="1" title="مجمع البیان، ج ۶، ص ۵۲۱">*</span> گفته‌اند: تقدیر آن و قال جبریل و ما نتنزل... بوده، بعضی<span class="footnote" rel="2" title="روح المعانی، ج ۱۶، ص ۱۱۴">*</span> دیگر گفته‌اند: این دو آیه متصل به کلام سابق جبرئیل بوده، که به مریم گفت‌ <span class="aya" rel="19_19" data-words="2-9">إنما أنا رسول ربک لأهب لک غلاما زکیا...</span> قومی<span class="footnote" rel="3" title="روح المعانی، ج ۱۶، ص ۱۱۴">*</span> دیگر گفته‌اند: جمله‌ <span class="aya" rel="19_64" data-words="1-6">و ما نتنزل إلا بأمر ربک...</span> جزء کلام متقین است، که هنگام ورود به بهشت می‌گویند، و تقدیر آن چنین است  و قال المتقون و ما نتنزل الجنة الا بامر ربک... ، و بعضی دیگر حرفهایی زده‌اند، که سخافت و بی‌پایگی از سر و روی همه آنها می‌بارد، نه سیاق، آن را می‌پذیرد و نه نظم بلیغ قرآن، و دیگر حاجتی نیست به اینکه وجوه فساد آنها را بیان کنیم، و به زودی در ذیل بحث از آیه دوم وجه دیگری برای اتصال مذکور خواهد آمد. </p> <p> <span class="aya" rel="19_64" data-words="1-6">و ما نتنزل إلا بأمر ربک...</span> <span class="phrase">کلمه <em rel="fa_19_64_3-3" data-sentence="5:576">تنزل</em> به معنای نزول به کندی و مهلت است، چون از باب تفعل است که مطاوعه و قبول <em rel="fa_19_64_3-3" data-sentence="131:492">نزل</em> را افاده می‌کند، مثلا وقتی گفته می‌شود <em>نزله فتنزل</em> معنایش این است که فلانی او را نازل کرد و او قبول نمود، و سیاق نفی و استثناء، انحصار را می‌فهماند و می‌رساند که ملائکه نازل نمی‌شوند مگر به امری از خدا، هم چنان که در جای دیگر فرمود <span class="aya" rel="66_6" data-words="18-26">لا یعصون الله ما أمرهم و یفعلون ما یؤمرون</span><span class="footnote" rel="4" title="خدای را در آنچه دستورشان می‌دهد نافرمانی نمی‌کنند، و هر امری که داده شوند به جا می‌آورند سوره تحریم، آیه ۶">*</span>.</span> </p> <p><span class="phrase">کلمه <em>أمام</em> و <em>قدام</em> و کلمه <em rel="fa_19_64_9-10" data-sentence="42:557">بین یدیه</em> ، به معنای جلو و پیش رو است، و یک معنا را می‌رساند، با این تفاوت که <em rel="fa_19_64_9-10" data-sentence="171:471">بین یدیه</em> را در پیش روی نزدیک استعمال می‌کنند، آن پیش رویی که طرف مسلط و مشرف بر آن باشد، ولی <em>امام</em> در مطلق جلو و پیش رو استعمال می‌شود، پس ظاهر جمله اول یعنی‌ <span class="aya" rel="19_64" data-words="7-17">له ما بین أیدینا و ما خلفنا و ما بین ذلک</span> این است که آنچه زیر نظر ما و مشرف بر ما است، از آن خدا است، و ظاهر جمله دوم، یعنی‌ <span class="aya" rel="19_64" data-words="11-13">و ما خلفنا</span>، به قرینه مقابله، آن چیزهایی است که از نظر ایشان غائب و مستور است.</span> </p> <p>و بنا بر این اگر مراد از جمله‌ <span class="aya" rel="19_64" data-words="8-17">ما بین أیدینا و ما خلفنا و ما بین ذلک</span> مکان بوده باشد       <code class="page" rel="14,111"/> شامل قسمتی از مکان پیش روی ملائکه و مکانی که در آنند و تمامی مکان پشت سر ایشان می‌شود، ولی شامل تمام مکان پیش روی آنان نمی‌شود، و همچنین اگر مراد از آن، زمان بوده باشد، شامل همه گذشته و حال، و قسمتی از آینده، یعنی آینده نزدیک می‌گردد، و حال آنکه سیاق جمله‌ <span class="aya" rel="19_64" data-words="7-17">له ما بین أیدینا و ما خلفنا و ما بین ذلک</span> به صراحت احاطه را می‌رساند، و با بعضی زمانها و یا مکانها دون بعضی نمی‌سازد. </p> <h3> <span class="title" rel="19_64">بیان اینکه سخن ملائکه: <span class="aya" rel="19_64" data-words="7-17">له ما بین أیدینا و ما خلفنا و ما بین ذلک</span>  مالکیت حقیقیه و مطلقه خدا را افاده می‌کند و اشاره به وجوه مختلف دیگر در معنای این جمله</span> </h3> <p> بنا بر این وجه صحیح این است که ما کلمه‌ <span class="aya" rel="19_64" data-words="8-10">ما بین أیدینا</span> را بر اعمال ملائکه و آثار متفرع بر وجود ایشان حمل کنیم و بگوییم: به منظور این است که خدا آنچه عمل و اثر از ما سر می‌زند مالک است، و مراد از <span class="aya" rel="19_64" data-words="12-13">ما خلفنا</span> را اسباب وجود ملائکه بگیریم و بگوییم: مراد از آن این است که خدا مالک تمامی آن اسباب و مقدماتی است که قبل از هستی ما ردیف کرد و آن اسباب سبب پیدایش ما شد، و جمله‌ <span class="aya" rel="19_64" data-words="15-17">ما بین ذلک</span> را حمل کنیم بر وجود خود ملائکه که اگر آیه را چنین معنا کنیم آن وقت آیه شریفه متضمن بدیع‌ترین تعبیرها، و لطیف‌ترین بیانات می‌شود، که با این معنا احاطه الهی هم محفوظ می‌ماند، چون برگشت معنای آیه به این می‌شود که خدا مالک وجود ما و مالک متعلقات قبلی و بعدی وجود ما است. </p> <p>این بود آن معنایی که می‌خواستیم برای این جمله بکنیم، ولی مفسرین در معنای آن اختلاف کرده‌اند، بعضی<span class="footnote" rel="1" title="روح المعانی، ج ۱۶، ص ۱۱۴">*</span> گفته‌اند، مراد از <span class="aya" rel="19_64" data-words="8-10">ما بین أیدینا</span> زمان آینده و پیش روی ما است، و مراد از <span class="aya" rel="19_64" data-words="12-13">ما خلفنا</span> زمان گذشته و مراد از <span class="aya" rel="19_64" data-words="15-17">ما بین ذلک</span> زمان حال ما است. </p> <p>بعضی<span class="footnote" rel="2" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی زمان قبل از ایجاد، و <span class="aya" rel="19_64" data-words="12-13">ما خلفنا</span> یعنی بعد از مرگ تا بر قرار شدن آخرت و <span class="aya" rel="19_64" data-words="15-17">ما بین ذلک</span> یعنی مدت زندگی. </p> <p>بعضی<span class="footnote" rel="3" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی دنیا تا نفخه اول صور، و <span class="aya" rel="19_64" data-words="12-13">ما خلفنا</span> یعنی بعد از نفخه دوم، و <span class="aya" rel="19_64" data-words="15-17">ما بین ذلک</span> یعنی بین این دو نفخه که مدت چهل سال است. </p> <p>بعضی<span class="footnote" rel="4" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> دیگر گفته‌اند <span class="aya" rel="19_64" data-words="8-10">ما بین أیدینا</span> یعنی آخرت‌ <span class="aya" rel="19_64" data-words="11-13">و ما خلفنا</span> یعنی دنیا، عده‌ای<span class="footnote" rel="5" title="مجمع البیان، ج ۶، ص ۵۲۱">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی قبل از خلق، <span class="aya" rel="19_64" data-words="11-13">و ما خلفنا</span> یعنی بعد از فناء، <span class="aya" rel="19_64" data-words="14-17">و ما بین ذلک</span> یعنی بین دنیا و آخرت، بعضی<span class="footnote" rel="6" title="تفسیر فخر رازی، ج ۲۱، ص ۲۴۰">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی آنچه از امر دنیا مانده و <span class="aya" rel="19_64" data-words="12-13">ما خلفنا</span> یعنی آنچه گذشته و <span class="aya" rel="19_64" data-words="15-17">ما بین ذلک</span> یعنی آنچه الآن در آن هستند. </p> <p>بعضی<span class="footnote" rel="7" title="مجمع البیان، ج ۶، ص ۵۲۱">*</span> دیگر گفته‌اند: معنای آیه ابتدای خلقت و انتهای اجل و مدت حیات ما   <code class="page" rel="14,112"/> است. </p> <p>بعضی<span class="footnote" rel="1" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی آسمان و <span class="aya" rel="19_64" data-words="12-13">ما خلفنا</span> یعنی زمین و <span class="aya" rel="19_64" data-words="15-17">ما بین ذلک</span> یعنی بین آسمان و زمین است. بعضی<span class="footnote" rel="2" title="روح المعانی، ج ۱۶، ص ۱۱۴">*</span> دیگر عکس این را گفته‌اند: بعضی<span class="footnote" rel="3" title="روح المعانی، ج ۱۶، ص ۱۱۴">*</span> دیگر گفته‌اند: <span class="aya" rel="19_64" data-words="8-10">ما بین أیدینا</span> یعنی آنجایی که بدان منتقل می‌شوند، <span class="aya" rel="19_64" data-words="12-13">ما خلفنا</span> یعنی آنجایی که از آن منتقل می‌گردند <span class="aya" rel="19_64" data-words="15-17">ما بین ذلک</span> یعنی آن مکانی که در آن هستند. </p> <p>این اقوال سه‌گانه اخیر مشترکند در اینکه کلمه <em>ما</em> موصول مکانی است، هم چنان که آن هفت قول قبلی مشترکند در اینکه <em>ما</em> موصول زمانی است، البته در اینجا قول<span class="footnote" rel="4" title="روح المعانی، ج ۱۶، ص ۱۱۴">*</span> دیگری هست که کلمه مذکور را اعم از زمانی و مکانی گرفته پس مجموع اقوال در معنای این سه کلمه یازده قول شد، که متاسفانه هیچیک از آنها دلیلی ندارند، علاوه بر این اشکالی هم دارند، و آن این است که ملائکه را با انسان قیاس کرده‌اند، و حق مطلب همان است که ما گفتیم. </p> <p>پس جمله <span class="aya" rel="19_64" data-words="7-17">له ما بین أیدینا و ما خلفنا و ما بین ذلک</span> افاده می‌کند که ملک خدای تعالی که ملک حقیقی است و غیر او کسی در آن تصرفی ندارد و نیز غیر او در آن اراده‌ای- ندارد مگر به اذن و مشیت او، او، بر ملائکه احاطه دارد، و چون ملائکه معصیت ندارند پس هیچ عملی انجام نمی‌دهند مگر به امر او، و بعد از اذن و اراده او نمی‌کنند مگر آنچه را که خدا اراده کند، پس هیچ ملکی نازل نمی‌شود مگر به امر او. </p> <p>و <span class="phrase">با این بیان روشن گردید که جمله‌ <span class="aya" rel="19_64" data-words="7-17">له ما بین أیدینا و ما خلفنا و ما بین ذلک</span> در مقام تعلیل جمله‌ <span class="aya" rel="19_64" data-words="1-6">و ما نتنزل إلا بأمر ربک</span> و در جمله آخر آیه که می‌فرماید <span class="aya" rel="19_64" data-words="18-22">و ما کان ربک نسیا</span> کلمه <em rel="fa_19_64_22-22" data-sentence="336:362">نسی</em> بر وزن فعول، از نسیان است، و تتمه تعلیل مزبور است، و معنایش این است که خدای تعالی چیزی از ملک خود را فراموش نمی‌کند تا در نتیجه امر تدبیر ملکش مختل بماند، پس در جایی که نزول ملک واجب است، امر به نزول را ترک نمی‌کند، و در جایی که واجب نیست به آن امر نمی‌کند و هکذا، و گویا همین وجه باعث شد که در آیه به جای اثبات علم و یا یادآوری، نسیان را از خدای تعالی نفی کند.</span> </p> <p>بعضی<span class="footnote" rel="5" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> دیگر گفته‌اند: معنای آیه این است که پروردگار تو انبیای خود را رها نمی‌کند، و عدم نزول ملائکه‌برای عدم امر به آن است، نه اینکه خدا تو را رها کرده و به خود واگذار نموده باشد. </p> <p>   <code class="page" rel="14,113"/> ولی این حرف صحیح نیست، زیرا هر چند که به وجهی موافق با شان نزول آن که گذشت می‌باشد، و لیکن در این صورت تعلیل در جمله‌ <span class="aya" rel="19_64" data-words="7-13">له ما بین أیدینا و ما خلفنا</span> ناتمام می‌ماند، و جمله‌ <span class="aya" rel="19_65" data-words="1-7">رب السماوات و الأرض و ما بینهما</span> از فقرات قبلیش بریده می‌شود، که توضیح آن به زودی خواهد آمد. <code class="aya" rel="19_65"/> </p><h3> <span class="title" rel="19_65 19_64">معانی و نکات مستفاد از آیه: <span class="aya" rel="19_65" data-words="1-4">رب السماوات و الأرض...</span> که در ادامه سخن ملائکه آمده است</span> </h3> <p> <span class="aya" rel="19_65" data-words="1-15">رب السماوات و الأرض و ما بینهما فاعبده و اصطبر لعبادته هل تعلم له سمیا</span>. </p> <p>صدر این آیه یعنی جمله‌ <span class="aya" rel="19_65" data-words="1-7">رب السماوات و الأرض و ما بینهما</span> جمله‌ <span class="aya" rel="19_64" data-words="7-13">له ما بین أیدینا و ما خلفنا...</span> را که در آیه قبلی بود تعلیل می‌کند، و می‌فرماید: چطور خدا ما بین ایدی و ما خلف و ما بین ذلک ما را مالک نباشد؟ و چگونه ممکن است فراموش کار باشد؟ با اینکه او رب آسمانها و زمین و ما بین آن دو است، و معلوم است که رب هر چیزی مالک و مدبر آن است، پس ملک او و فراموش نکردنش مقتضای ربوبیت او است. </p> <p>جمله‌ <span class="aya" rel="19_65" data-words="8-11">فاعبده و اصطبر لعبادته</span> تفریع بر صدر آیه است، و معنایش این است که وقتی ما نازل نشویم جز به امر پروردگار تو، و اینک همین کلام مجید را که متضمن دعوت به عبادت او است برایت نازل کرده‌ایم، پس کلام مزبور، کلام او و دعوت، دعوت او است، پس او را به یگانگی بپرست و در برابر عبادتش خویشتن‌داری کن که در این میان کس دیگری نیست که غیر پروردگار تو پروردگار باشد، تا تو در برابر عبادت پروردگارت پایداری نکنی، و به عبادت غیر او بپردازی، و عبادت او کافی از عبادت پروردگارت باشد، و یا او را با پروردگارت شریک در عبادت خود کنی. </p> <p>بعضی شاید گفته باشند جمله مورد بحث تفریع بر جمله‌ <span class="aya" rel="19_65" data-words="1-4">رب السماوات و الأرض</span>، و یا بر جمله‌ <span class="aya" rel="19_64" data-words="18-22">و ما کان ربک نسیا</span>، یعنی پروردگارت تو را فراموش نمی‌کند پس او را عبادت کن، باشد، ولی این دو احتمال ضعیف است. </p> <p>پس، از این تقریر چند مطلب روشن گردید. </p> <p>اول اینکه: جمله‌ <span class="aya" rel="19_65" data-words="12-15">هل تعلم له سمیا</span> تتمه بیانی است که جمله‌ <span class="aya" rel="19_65" data-words="8-11">فاعبده و اصطبر لعبادته</span> در صدد بیان، و در حقیقت در مقام تعلیل آن است. </p> <p><span class="phrase">دوم اینکه: مراد از کلمه <em rel="fa_19_65_15-15" data-sentence="24:365">سمی</em> همنام است، و مراد از نام هم کلمه <em>رب</em> است، زیرا مقتضای بیان آیه این است که: ربوبیت خدای تعالی نسبت به هر چیزی مطلق باشد، و دیگر چیزی نماند که مشمول و در تحت ربوبیت او نباشد، و همین خدای تعالی است که می‌فرماید: آیا کسی را سراغ داری که متصف به ربوبیت باشد تا نام <em>رب</em> شایسته او بوده و در نتیجه تو از پروردگارت روی گردانیده متوجه او شوی و او را بپرستی؟.</span> <code class="page" rel="14,114"/> <span class="phrase">با این بیان روشن می‌گردد که آنچه در باره معنای <em rel="fa_19_65_15-15" data-sentence="47:163">سمی</em> گفته‌اند هیچیک صحیح نیست، مثلا یکی<span class="footnote" rel="1" title="روح المعانی، ج ۱۶، ص ۱۱۴">*</span> گفته: مراد از <em rel="fa_19_65_15-15" data-sentence="225:29">سمی</em> مجازا همان شبیه و مانند است.</span> بعضی<span class="footnote" rel="2" title="روح المعانی، ج ۱۶، ص ۱۱۶">*</span> دیگر گفته‌اند: به معنای فرزند است. بعضی<span class="footnote" rel="3" title="روح المعانی، ج ۱۶، ص ۱۱۶">*</span> دیگر گفته‌اند: همان معنای حقیقی کلمه است، چیزی که هست مراد از اسمی که کسی در آن شریک نباشد اسم‌ <span class="aya" rel="19_65" data-words="1-4">رب السماوات و الأرض</span> است نه اسامی دیگر خدای تعالی. بعضی<span class="footnote" rel="4" title="روح المعانی، ج ۱۶، ص ۱۱۶">*</span> دیگر گفته‌اند: مراد از آن، اسم جلاله است. </p> <p>بعضی<span class="footnote" rel="5" title="روح المعانی، ج ۱۶، ص ۱۱۴">*</span> گفته‌اند: اسم اله است. بعضی<span class="footnote" rel="6" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> گفته‌اند اسم رحمان است. و بعضی<span class="footnote" rel="7" title="تفسیر فخر رازی، ج ۲۱، ص ۲۳۹ و مجمع البیان، ج ۳، ص ۵۲۱">*</span> گفته‌اند: اسم اله خالق رازق محیی ممیت قادر بر ثواب و عقاب است. </p> <p>سوم اینکه: نکته اضافه شدن کلمه <em>رب</em> بر کلمه <em>کاف</em> خطاب و تکرارش در آیه اول که فرمود <span class="aya" rel="19_64" data-words="5-6">بأمر ربک</span>، <span class="aya" rel="19_64" data-words="18-21">و ما کان ربک</span> و حال آنکه ممکن بود بفرماید <em>ربنا</em> این است که برای ذیل کلام زمینه‌چینی کند، چون در آن ذیل یگانگی رب اثبات می‌شود، پس در اینکه فرمود: <em>ربک</em> اشاره است به اینکه پروردگار ما که به امر او نازل می‌شویم همان پروردگار تو است، پس دعوت هم دعوت او است، بنا بر این در برابرش پایداری کن. ممکن هم هست همین نکته در افتتاح سوره نیز مورد نظر بوده، که فرمود <span class="aya" rel="19_2" data-words="1-3">ذکر رحمت ربک...</span> چون این آیات همانطور که قبلا هم گفتیم دارای یک سیاق، و در مقام بیان یک غرض است. </p> <p>چهارم اینکه: جمله‌ <span class="aya" rel="19_65" data-words="8-11">فاعبده و اصطبر لعبادته</span> در مقام اثبات توحید در عبادت است، نه اینکه بخواهد امر به عبادت کند و یا امر به پایداری در آن بفرماید، مگر آنکه بگویی امر به عبادت و یا امر به پایداری در آن نیز به ملازمه، از توحید در عبادت استفاده می‌شود (دقت بفرمائید). </p> <p>و ممکن است از تفریع مذکور استفاده شود که تاکید بیان سیاق سابق بر این دو آیه نیز هست، و با این احتمال وجه اتصال این دو آیه با آیات سابق بر آن نیز روشن می‌گردد و دیگر ما ناچار نیستیم آن را جمله معترضه به تمام معنا بدانیم. </p> <p>گویا فرشته وحی، وقتی به رسول خدا نازل شد، و این سوره را آورد، و شصت و سه آیه آن را که مشتمل بر دعوت کامل به دین حنیف است نازل کرد، بعد از آن رسول خدا را خطاب           <code class="page" rel="14,115"/> کرد به اینکه او خودش نازل نشده، و آنچه نازل کرد، نازل نکرد مگر به امر خدا و رسالت پروردگار او، پس کلام، کلام او و دعوت، دعوت او است، و او پروردگار پیغمبر و پروردگار هر چیزی است، پس باید تنها او را بپرستی، چون پروردگاری دیگر نیست، که از وی به سوی او برگردی، پس دو آیه مورد بحث در حقیقت نخست به ملک وحی، وحی شده، تا او آنها را به رسول خدا القاء کند، تا رسول خدا را پایداری دهد، و آیات سابق را هم تاکید کند. </p> <p>این جریان نظیر این است که پادشاهی نامه یا پیغامی به کسی از کارکنان خود دهد تا آن را به برخی از فرمانروایانش برساند، و آن پیام آور، وقتی نامه یا پیغام را رسانید، به آن شخص بگوید من آنچه به تو ابلاغ کردم از جانب خودم نبوده بلکه به امر پادشاه و اشاره او بوده، نامه، نامه او و رسالت، رسالت او بود، و او که اختیار دار تو و اختیار دار همه افراد مملکت است آن را به من داد تا به تو برسانم، پس هر چه رساندم گوش بده و اطاعت کن و در آن پایداری به خرج ده، چون می‌دانی که تو غیر از این پادشاه، پادشاه دیگری نداری‌تا از فرمان این اعراض نموده به سوی او متوجه شوی. </p> <p>در این مثال کلام این فرستاده در حقیقت تاکید همان کلام و پیام شاه است و اگر فرض کنیم که در همین مثال شاه به این رسول دستور داده بود که بعد از دادن نامه و پیام این کلمات را هم بگو، کلام این رسول کلام شاه هم خواهد بود، چون از قبل او و به امر او گفته شد. </p> <p>بعد از این بیان دیگر به خوبی روشن شد که این بیان از هر وجه دیگری با دو آیه مورد بحث منطبق‌تر است و روشن‌تر از روایات وارده در سبب نزول (با آن همه اختلاف و وهن که در آنها هست) منطبق می‌شود. <code class="page" rel="14,116"/> </p>
