<h3 class="ayas">سوره القصص آیه‌های ۵۷ تا ۷۵</h3><code class="section" rel="28_57-75"/><h3>ترجمه آیات</h3> <p> <span class="trans" rel="28_57">بهانه آوردند که اگر با تو هدایت را پیروی کنیم از سرزمینمان ربوده می‌شویم، آیا ما آنان را در حرمی امن (شهر مکه) سکنی ندادیم که میوه هر درختی به خاطر اینکه ما خواسته‌ایم اهل آن شهر را روزی دهیم بدانجا حمل و گردآوری می‌شود؟ اما بیشترشان نمی‌دانند.  «۵۷» </span><span class="trans" rel="28_58"> (علاوه بر این مگر ایمان نیاوردن، ایشان را حفظ کرده؟) چه بسیار شهرهای آباد و حاصل‌خیز که در معیشت خود طغیان کردند و ما هلاکشان کردیم و اینک خرابه‌های مساکن آنها است که دیگر بعد از ایشان مسکونی نشد مگر اندکی از آنها و ماییم وارث آنان.  «۵۸» </span><span class="trans" rel="28_59">پروردگار تو چنین نبوده که مردم شهرها را هلاک کند مگر بعد از آنکه رسولی به سویشان و در سواد اعظمشان بفرستد تا آیات ما را بر آنان بخواند، و ما هرگز ویران کننده شهرها نبودیم مگر آن شهرها که مردمش ستمگر بودند.  «۵۹» </span><span class="trans" rel="28_60">علاوه بر این، آنچه که داده شده‌اید وسیله زندگی دنیا و زینت آن است و آنچه نزد خدا است بهتر و پایدارتر است آیا باز هم تعقل نمی‌کنید.  «۶۰» </span><span class="trans" rel="28_61">و آیا کسی که به او وعده نیک دادیم و او به آن وعده‌ها خواهد رسید مثل کسی است که تنها وسایل زندگی دنیا به او دادیم ولی در روز قیامت از احضار شدگان است.  «۶۱» </span><span class="trans" rel="28_62">روزی که خدا ندایشان می‌کند و می‌فرماید: کجایند آن شرکایی که برای من معتقد بودید.  «۶۲» </span><span class="trans" rel="28_63">کسانی که عذاب ما بر آنها حتمی شده، در پاسخ می‌گویند پروردگارا اینهایند کسانی که ما گمراهشان کردیم آنان را گمراه کردیم همان طور که خود گمراه بودیم پروردگارا اینک به درگاه تو از این که ما را می‌پرستیدند بیزاری می‌جوییم.  «۶۳» </span><span class="trans" rel="28_64">به ایشان گفته می‌شود شرکای خود را به کمک بخوانید پس می‌خوانند ولی آن شرکاء اجابتشان<code class="page" rel="16,84"/> نمی‌کنند عذاب را می‌بینند، می‌گویند ای کاش ما هم راه را می‌یافتیم.  «۶۴» </span><span class="trans" rel="28_65">و روزی که خدا ندایشان می‌کند و می‌فرماید: چگونه پیامبران را پاسخ گفتید.  «۶۵» </span><span class="trans" rel="28_66">پس در آن روز پوشیده گردد بر آنان خبرها و از شدت عذاب از یکدیگر خبر نمی‌گیرند.  «۶۶» </span><span class="trans" rel="28_67">و اما کسی که توبه کرد و ایمان آورد و عمل صالح به جا آورد امید آن هست که از رستگاران باشد.  «۶۷» </span><span class="trans" rel="28_68">و پروردگار تو هر چه بخواهد خلق می‌کند و می‌گزیند، ایشان اختیاری ندارند منزه است خدا و برتر از شرکی است که به وی می‌ورزند.  «۶۸» </span><span class="trans" rel="28_69">و پروردگار تو آنچه در قفس سینه پنهان دارند و یا اظهار می‌دارند آگاه است.  «۶۹» </span><span class="trans" rel="28_70">و او همان اللَّه است که معبودی جز او نیست و حمد در دنیا و آخرت او راست و حکم نیز مر او راست و به سویش بازمی‌گردید.  «۷۰» </span><span class="trans" rel="28_71">به ایشان بگو به من بگویید اگر خدا شب را تا روز قیامت یکسره می‌کرد چه اله و معبودی برایتان نور می‌آورد آیا نمی‌شنوید.  «۷۱» </span><span class="trans" rel="28_72">بگو به من خبر دهید اگر خداوند روز را تا قیامت بر شما یک سره می‌کرد غیر از خدا چه معبودی شب را برایتان می‌آورد تا در آن آرامش گزینید آیا نمی‌بینید.  «۷۲» </span><span class="trans" rel="28_73">یکی از رحمت‌های او این است که برای شما شب و روز درست کرد تا در یکی آرامش گرفته در دیگری به جستجوی فضل خدا برخیزید، چنین کرد تا شاید شکر بگزارید.  «۷۳» </span><span class="trans" rel="28_74">و روزی که او ندایشان می‌کند که آن شرکایی که برای من معتقد بودید کجایند.  «۷۴» </span><span class="trans" rel="28_75">و از هر امتی گواهی بیرون می‌کنیم و می‌گوییم برهان خود را بیاورید آن روز می‌فهمند که حق برای خداست و غایب گردد از ایشان آنچه افتراء می‌بستند.  «۷۵» </span></p>                                   <h3>بیان آیات</h3> <p> این آیات عذر دیگر از بهانه‌های مشرکین مکه را در ایمان نیاوردن به کتاب خدا بیان می‌کند، هم چنان که آیات قبل عذر اولشان را بیان می‌کرد، به این که: چرا آیات و معجزاتی چون معجزات موسی نیاوردی، در این آیات متذکر می‌شود که این عذر را بهانه کرده‌اند که اگر ما به کتاب تو ایمان آوریم، و به دین توحید بگرویم، مشرکین عرب ما را از سرزمینمان بیرون می‌کنند، ما را می‌کشند، و اسیر می‌کنند، و اموالمان را غارت نموده و امنیت و صلح ما را به خطر می‌اندازند. <code class="page" rel="16,85"/> آن گاه خدای تعالی سخن ایشان را رد می‌کند، به اینکه ما شهر ایشان را برایشان حرم امن کردیم، تمامی عرب، مکه را مقدس و محترم می‌دانند، و میوه هر درختی را بدانجا حمل می‌کنند دیگر موجبی برای ترس ایشان که آنان را از شهر بیرون کنند، نیست. </p> <p>علاوه بر این برخورداری از اموال و اولاد و کامروایی از عیش و زندگی برای آنان امنیت درست نمی‌کند، تا آن را بر پیروی هدایت ترجیح بدهند، چه بسیار قریه‌هایی که در عیششان خدا هلاکشان نمود، و نسلشان را برانداخت، و سرزمین آنان را به ارث برد، و اینک این مسکنهای آنان است که بعد از ایشان هم چنان خالی است، و جز اندکی از آنها مسکونی نیست. </p> <p>از این هم که بگذریم، آن چیزی که پیروی هدایت را فدای آن می‌کنند و آن را بر می‌گزینند متاع زندگی دنیا است، که زودگذر و ناپایدار است، و انسان عاقل زندگی ناپایدار را بر زندگی جاودانه آخرت و جوار خدای تعالی ترجیح نمی‌دهد. </p> <p>از این نیز که بگذریم خدایی که خلقت و امر به دست او است، وقتی چیزی را اختیار می‌کند، و به آن امر می‌نماید، دیگر کسی نمی‌تواند به خاطر خواست خودش خواست او را مخالفت کند، و آنچه را که طبع او متمایل به آن است اختیار نماید، خدای تعالی بعد از این چند جواب به داستان قارون اشاره می‌کند، که زمین او را با خانه‌اش در خود فرو برد. </p> <h3> <span class="title" rel="28_57 28_58 28_59 28_60 28_61 28_62 28_63 28_64 28_65 28_66 28_67 28_68 28_69 28_70 28_71 28_72 28_73 28_74 28_75">دستاویز دیگر مشرکین مکه برای ایمان نیاوردنشان که گفتند اگر ایمان بیاوریم از سر زمینمان رانده می‌شویم و جواب به این عذر و بهانه</span> </h3> <p> <span class="aya" rel="28_57" data-words="1-9">و قالوا إن نتبع الهدی معک نتخطف من أرضنا...</span> <span class="phrase">کلمه <em rel="fa_28_57_7-7" data-sentence="5:61">تخطف</em> به معنای اختلاس با سرعت، و به زبان ساده به معنای قاپیدن است.</span> </p> <p>ولی <span class="phrase">بعضی<span class="footnote" rel="1" title="کشاف، ج ۳، ص ۴۲۳ و تفسیر منهج الصادقین، ج ۷، ص ۱۱۶">*</span> گفته‌اند: <em rel="fa_28_57_7-7" data-sentence="113:77">خطف</em> و <em rel="fa_28_57_7-7" data-sentence="170:61">تخطف</em> به معنای این است که: شخصی را از همه طرف و از هر جهت بربایند.</span> و <span class="phrase">گویا تعبیر به تخطف از سرزمین، استعاره باشد، و منظور کشتن و اسیر کردن و غارت کردن، باشد، گویا خود آنان و آنچه متعلق به ایشان است از اهل و مال همه یک جا قاپیده می‌شوند، به طوری که شهر از ایشان و متعلقاتشان خالی می‌شود، و مقصود از <em rel="fa_28_57_9-9" data-sentence="228:139">ارض</em> ، سرزمین مکه و حرم است، به دلیل اینکه دنبالش می‌فرماید: مگر ما ایشان را در حرم امنی سکنی ندادیم و گوینده این حرف بعضی از مشرکین مکه بودند.</span> </p> <p>و منظورشان اعتذار جستن از ایمان به خدا بوده، اعتذار به اینکه اگر ایمان بیاورند عرب ایشان را از سرزمینشان یعنی از مکه بیرون می‌کنند، چون عرب نیز مانند ایشان مشرکند، و حاضر نیستند مردم مکه ایمان بیاورند، و بتهای ایشان را ترک گویند، پس در حقیقت   <code class="page" rel="16,86"/> می‌خواهند بگویند ما از ایمان آوردن مانع داریم، و این بهانه، خود اعترافی است ضمنی، به اینکه اصل دعوت آن جناب حق است، کتاب او هم هر چه آورده حق است، چیزی که هست خطر تخطف عرب نمی‌گذارد ما بدان ایمان آوریم، و صریح‌تر از این اعتراف ضمنی جمله‌ <span class="aya" rel="28_57" data-words="3-6">إن نتبع الهدی معک</span> است، که در آن اقرار می‌کنند به اینکه آنچه با رسول خدا (ص) است و آنچه او آورده است هدایت است، و گر نه می‌گفتند: اگر پیروی کنیم کتاب و دین تو را یا تعبیری دیگر می‌آوردند. </p> <p> <span class="aya" rel="28_57" data-words="10-16">أ و لم نمکن لهم حرما آمنا</span> <span class="phrase">-بعضی<span class="footnote" rel="1" title="روح المعانی، ج ۲۰، ص ۹۷">*</span> گفته‌اند <em>تمکین</em> متضمن معنای جعل و قرارداد است، و معنای جمله این است که مگر ما برای آنان حرم امنی قرار ندادیم، تا در آن جای گیرند بعضی<span class="footnote" rel="2" title="تفسیر کشاف، ج ۳، ص ۴۲۲">*</span> دیگر گفته‌اند: کلمه <em rel="fa_28_57_14-14" data-sentence="309:500">حرما</em> منصوب به ظرفیت است، و معنای جمله چنین است: آیا ما ایشان را در حرمی امن جا ندادیم <em>و کلمه</em> آمنا صفت آن ظرف است، یعنی در حرمی جا دادیم که دارای امنیت است، و اگر حرم را دارای امنیت توصیف کرد، با این که اهل آن امنیت دارند، از باب مجاز در نسبت است، و جمله عطف است بر محذوف، و گر نه در اول آن واو عاطفه نمی‌آمد، بلکه می‌فرمود: <em>أ لم نمکن</em> پس تقدیر آن چنین است: ا لم نعصمهم، و نجعل لهم حرما آمنا، ممکنین ایاهم-آیا ایشان را مصونیت ندادیم، و حرمی امن در اختیارشان نگذاشتیم، که در آن جای گیرند .</span> </p> <p>این جمله جواب اول خدای تعالی از گفتار ایشان است، که به عنوان عذر و بهانه گفتند: اگر با تو هدایت را پیروی کنیم از سرزمین خود ربوده می‌شویم ، و حاصل جواب این است که: ما ایشان را در زمینی مکنت دادیم که آن را حرم و دارای امنیت قرار دادیم به طوری که عرب آن را محترم می‌شمارد، دیگر چرا باید بترسند از اینکه اگر ایمان بیاورند عرب ایشان را از آنجا بربایند. </p> <p> <span class="aya" rel="28_57" data-words="17-21">یجبی إلیه ثمرات کل شیء</span> <em>-کلمه</em> یجبی ، مضارع مجهول از ماده <em>جبایت</em>  است، که به معنای جمع‌آوری است، و کلمه <em>کل</em> در اینجا به منظور تکثیر آمده، نه اینکه بخواهد عمومیت را برساند، چون قطعا همه میوه‌های دنیا در مکه جمع‌آوری نمی‌شود و معنای این جمله این است که: میوه‌های بسیاری از اشیاء به سوی حرم گردآوری می‌شود ، و این جمله، صفت حرم است، بدین منظور آن را آورد، تا از این توهم که ممکن است به و هم کسی آید که ایمان آوردن باعث تضرر ایشان می‌شود، چون دیگر کاروانی به مکه نمی‌آید، جلوگیری     <code class="page" rel="16,87"/> کند. </p> <p> <span class="aya" rel="28_57" data-words="22-24">رزقا من لدنا</span> <span class="phrase">-کلمه <em rel="fa_28_57_21-21" data-sentence="6:395">رزقا</em> مفعول مطلق است، و ممکن هم هست حال از کلمه  <em rel="fa_28_57_18-18" data-sentence="106:337">ثمرات</em> باشد، و جمله‌ <span class="aya" rel="28_57" data-words="25-29">و لکن أکثرهم لا یعلمون</span>، استدراک از همه مطالب گذشته است، و معنای آیه این است که: ما ایشان را در محل امنی حفظ کردیم، و از هر ثمره‌ای روزی دادیم، لیکن بیشترشان به این مطلب جاهلند، و گمان می‌کنند آنکه ایشان را از ربودن عرب حفظ می‌کند، شرکشان به خدا و بت‌پرستی ایشان است.</span> </p> <h3> <span class="title" rel="28_57 28_58 28_59 28_60 28_61 28_62 28_63 28_64 28_65 28_66 28_67 28_68 28_69 28_70 28_71 28_72 28_73 28_74 28_75">جواب دیگری به آن بهانه: تنعم و بهره‌مندی مادی در حال کفر و بی ایمانی، در معرض هلاکت و فنا است</span> </h3> <p> <code class="aya" rel="28_58"/> <span class="aya" rel="28_58" data-words="1-7">و کم أهلکنا من قریة بطرت معیشتها...</span> <span class="phrase">کلمه <em rel="fa_28_58_6-6" data-sentence="5:176">بطر</em> به معنای طغیان ناشی از نعمت است، و کلمه <em rel="fa_28_58_7-7" data-sentence="99:119">معیشتها</em> به خاطر حذف حرف جر منصوب شده، و معنای جمله این است که: چه بسا قریه‌ها که در معیشت خود طغیان کردند، و ما هلاکشان کردیم.</span> </p> <p> <span class="aya" rel="28_58" data-words="8-15">فتلک مساکنهم لم تسکن من بعدهم إلا قلیلا</span> -یعنی مساکن آنان که خراب و ویران شد، اینک خرابه‌های آن، جلو چشم شما است، و هنوز به حالت ویرانی‌اش مانده، و تعمیر نشده، و بعد از هلاکت صاحبانش مسکونی نشد، مگر اندکی از آنها. </p> <p><span class="phrase">با این معنا که برای جمله کردیم روشن می‌شود که مناسب‌تر آن است که استثنای  <em rel="fa_28_58_14-15" data-sentence="74:259">الا قلیلا</em> را استثنای از مسکن‌ها بگیریم، نه از جمله <em rel="fa_28_58_12-13" data-sentence="178:200">من بعدهم</em> ، چون اگر چنین کنیم معنای آیه این می‌شود که: مساکن آنان بعد از ایشان مسکون نشد، مگر زمانی اندک، چون کسی در آنجاها منزل نکرد، مگر کاروانیانی که در بعضی از سفرها یک روز یا نیم روز در آنجاها منزل کردند.</span> </p> <p> <span class="aya" rel="28_58" data-words="16-19">و کنا نحن الوارثین</span> -چون که آنان مالک آن مساکن شدند، و بعدا آن را ترک کردند و رفتند، و کسی از ایشان نماند که آن مساکن را تملک کند، غیر از ما، لذا ما وارث مسکنهای آنان شدیم، و در این جمله، یعنی جمله‌ <span class="aya" rel="28_58" data-words="16-19">و کنا نحن الوارثین</span>، عنایت لطیفی به کار رفته، برای اینکه مالک حقیقی هر چیز، آنهم مالک مطلق، خدا است، پس مالک مساکن آنان نیز از اول خدا بود، چند صباحی به ایشان تملیک کرد، یعنی در تحت تسلط و اختیار آنان قرار داد، آن گاه دوباره از دستشان گرفت، یعنی هلاکشان کرد، و بعد از هلاکتشان دیگر مالکی برای آن مساکن نماند به جز خدا، پس اگر خدای تعالی خود را وارث ایشان خواند، به این عنایت است که بعد از رفتن آنان کسی باقی نماند، و تنها او باقی ماند و او مالک املاک آنان شد، گویا آن ملک اعتباری که داشتند به خدا منتقل شد، در حالی که در حقیقت انتقالی در کار نبود، بلکه بعد از هلاکت آنان و زوال ملک اعتباری آنان ملک<code class="page" rel="16,88"/> حقیقی خدا (که تا کنون به خاطر آن ملک اعتباری مخفی مانده بود) ظاهر شد. </p> <p>این آیه جواب دوم خدای تعالی است از عذری که آوردند که: اگر با تو به هدایت ایمان بیاوریم عرب ما را از سرزمینمان می‌ربایند و حاصل این جواب این است که: صرف اینکه شما ایمان نیاورید، و در نتیجه عرب شما را نربایند، باعث نمی‌شود که شما در این سرزمین باقی بمانید و زمینتان حفظ شود و هر جور دلتان خواست متنعم شوید، برای اینکه چه بسا قریه‌ها که در نهایت درجه تنعم بودند، و در نتیجه باد غرور و طغیان سرگرمشان کرده بود، که ما همه آنان را هلاک کردیم، و شهر و دهشان خالی از سکنه ماند، و کسی جز خدا آن را ارث نبرد. </p> <p><code class="aya" rel="28_59"/> <span class="aya" rel="28_59" data-words="1-11">و ما کان ربک مهلک القری حتی یبعث فی أمها رسولا</span> کلمه <em>ام القری</em> به معنای مرکز دهات، و آن شهرستانی است که همه دهات بدانجا مراجعه می‌کنند، و در آیه شریفه سنت الهی در عذاب قرا، و انقراض اهل آنها بیان شده، و آن این است که: عذاب استیصال و انقراض هیچ وقت از خدای تعالی صادر نشده مگر بعد از آنکه حجت را بر آنان تمام کرده باشد، یعنی رسولی به سویشان فرستاده باشد، تا آیات خدا را بر آنان بخواند، و بعد از آنکه ایشان آن رسول را تکذیب کرده، و به آیات خدا کفر ورزیده باشند. </p> <p>و در اینکه بعد از آیه قبلی این آیه را ذکر کرد، که سنت الهی را در هلاک ساختن قری بیان می‌کند، خود تهدیدی است به اهل مکه که مشرک بودند، و اشاره است به اینکه اگر آنان نیز بر کفر خود پافشاری کنند، در معرض نزول عذاب قرار خواهند گرفت، برای اینکه خدای تعالی برای ام القری که همان مکه است رسولی فرستاد، تا آیات وی را بر مردم آنجا بخواند، ولی آن مردم هنوز ظالمند و رسول خود را تکذیب می‌کنند. </p> <p>با این بیان روشن می‌شود که آن نکته‌ای که باعث شد در آیه شریفه از متکلم مع الغیر  (ما) به سوی غیبت التفات شود، چه بوده؟ آری در آیات قبل و همچنین بعد از جمله مورد بحث خدای تعالی متکلم مع الغیر (ما) اعتبار شده و فرموده: نمکن، لدنا، اهلکنا، <span class="aya" rel="28_58" data-words="16-19">و کنا نحن الوارثین</span> ، ولی در جمله مورد بحث خدای تعالی غایب اعتبار شده، فرموده: <span class="aya" rel="28_59" data-words="1-4">و ما کان ربک...</span> -و پروردگار تو، چنین و چنان نیست نکته این التفات این است که: در اشاره به اینکه اگر پیامبر را تکذیب کنند، شرایط عذاب کردن در ما بین آنان فراهم است، هم تقویت نفس پیامبر خداست و هم تاکیدی برای حجت او، لذا می‌بینیم بعد از آنکه در این عبارت غرض مزبور ایفا شده، دوباره به سیاق قبل برمی‌گردد، و می‌فرماید: <span class="aya" rel="28_59" data-words="15-19">و ما کنا مهلکی القری</span>. <code class="page" rel="16,89"/><code class="aya" rel="28_60"/> <span class="aya" rel="28_60" data-words="1-8">و ما أوتیتم من شیء فمتاع الحیاة الدنیا...</span> <span class="phrase">کلمه <em>ایتاء</em> به معنای <em>اعطاء</em> است و کلمه <em rel="fa_28_60_4-5" data-sentence="55:623">من شی‌ء</em> بیان کلمه <em>ما</em> است، که به منظور عمومیت دادن به <em>ما</em> آمده، و معنایش چنین می‌شود تمامی آنچه که از متاع حیات دنیا داده شده‌اید <em>، کلمه</em> متاع به معنای هر چیزی است که از آن بهره‌برداری شود، و کلمه <em rel="fa_28_60_10-10" data-sentence="327:396">زینة</em> به معنای هر چیزی است که به چیزی منضم شود، و آن را جمال و حسنی ببخشد، و کلمه <em>حیاة الدنیا</em> به معنای زندگی زودگذر و پایان پذیری است که از زندگی آخرت به ما نزدیک‌تر است، و در مقابل آن زندگی آخرت است، که جاودانی و ابدی است، و مراد از <span class="aya" rel="28_60" data-words="12-14">ما عند الله</span> نیز همان زندگی با سعادت آخرت است که در جوار خدا است و به همین جهت خیر و باقی‌تر شمرده شده.</span> </p> <p>و معنای آیه این است که: تمامی نعمتهای دنیوی که خدا در اختیارتان قرار داده متاع زینتی است که زندگی دنیوی را زینت داده، زندگی دنیوی که از آن زندگی دیگر به شما نزدیک‌تر و فانی و زودگذر است و آنچه از ثوابها که ذخیره خانه آخرت است، و ثمره پیروی هدایت و ایمان به آیات خدا است بهتر و باقی‌تر است، پس جا دارد که آن زندگی را و آن ثوابها را بر زندگی دنیا و متاع و زینت آن مقدم بدارید، اگر عقل داشته باشید. </p> <p>و این جواب سومی است از اینکه گفتند: <span class="aya" rel="28_57" data-words="3-9">إن نتبع الهدی معک نتخطف من أرضنا</span>، و حاصل آن این است: اگر پذیرفتیم که اگر پیروی هدایت کنید عرب شما را از سرزمینتان بربایند، و لیکن آنچه شما در این فرض از دست می‌دهید متاع زندگی دنیای فانی است، پس چرا باید آن را بر سعادت آخرت و بر ثواب در نزد خدا که در عوض پیروی هدایت است، ترجیح دهید با اینکه آنچه نزد خدا است بهتر و پایدارتر است؟ </p><h3> <span class="title" rel="28_57 28_58 28_59 28_60 28_61 28_62 28_63 28_64 28_65 28_66 28_67 28_68 28_69 28_70 28_71 28_72 28_73 28_74 28_75">بیان ترجیح پیروی هدایت بر ترک آن و تمتع از حیات دنیا، با مقایسه حال پیروان هدایت با حال بهره‌مندی و تنعمان پیرو هوای نفس</span> </h3> <p> <code class="aya" rel="28_61"/> <span class="aya" rel="28_61" data-words="1-18">أ فمن وعدناه وعدا حسنا فهو لاقیه، کمن متعناه متاع الحیاة الدنیا ثم هو یوم القیامة من المحضرین...</span> این آیه تا آخر هفت آیه بعد توضیح مضمون آیه قبل است، و همان معنا را یعنی ترجیح پیروی هدی بر ترک آن، و بر پیروی هوای نفس در بهره‌گیری از متاع حیات دنیا را با بیانی دیگر روشن می‌کند، و در این بیان حال پیروان هدایت را با حال پیروان هوی مقایسه می‌نماید، که دسته اول به وعده‌های نیکی، که خدا به آنان داده، می‌رسند، و دسته دوم در روز قیامت احضار می‌شوند و خدایان دروغی آنان از آنان بیزاری جسته، و دعایشان را مستجاب نمی‌کنند، و از اینکه دعوت رسولان را اجابت نکردند، بازخواست می‌شوند. </p> <p>پس اینکه فرمود: <span class="aya" rel="28_61" data-words="1-7">أ فمن وعدناه وعدا حسنا فهو لاقیه</span>، استفهامی است انکاری، و<code class="page" rel="16,90"/> وعده حسن عبارت است از وعده خدای تعالی به مغفرت و بهشت، هم چنان که خودش فرموده: <span class="aya" rel="5_9" data-words="1-12">وعد الله الذین آمنوا و عملوا الصالحات لهم مغفرة و أجر عظیم</span><span class="footnote" rel="1" title="خدا به کسانی که ایمان آورده، و عمل صالح می‌کنند، مغفرت و اجر عظیم وعده داده سوره مائده، آیه ۹">*</span> و خداوند وعده خود را تکذیب نمی‌کند، هم چنان که باز خودش فرموده: <span class="aya" rel="10_55" data-words="9-13">ألا إن وعد الله حق</span><span class="footnote" rel="2" title="آگاه باشید که وعده خدا حق است سوره یونس، آیه ۵۵">*</span>. </p> <p>و اینکه فرمود: <span class="aya" rel="28_61" data-words="8-12">کمن متعناه متاع الحیاة الدنیا</span> یعنی آن کسی که ما از متاع زندگی دنیا برخوردارش کرده‌ایم از آن وعده حسن محروم است، برای اینکه به تمتع از متاع دنیا قناعت کرد، دلیل بر این تقیید این است که در آیه شریفه، بین وعده حسن و بین تمتیع و برخوردار کردن از متاع دنیا مقابله انداخته. </p> <p> <span class="aya" rel="28_61" data-words="13-18">ثم هو یوم القیامة من المحضرین</span> -یعنی او در روز قیامت از احضار شدگان برای عذاب و یا برای سؤال و مؤاخذه است، و کلمه <em>ثم-سپس</em> ، در اینجا ترتیب کلامی را می‌رساند، نه ترتیب وقوع در خارج را، و اگر مطلب را با جمله اسمیه آورد، نه فعلیه،  (و نفرمود ما او را احضار می‌کنیم، و یا احضار می‌شود)، برای این است که تحقق را برساند، و بفهماند که چنین روزی به طور مسلم خواهد رسید، هم چنان که در جمله مقابلش نیز اسمیه آورد، و فرمود: <span class="aya" rel="28_61" data-words="6-7">فهو لاقیه</span>. </p> <p><code class="aya" rel="28_62"/> <span class="aya" rel="28_62" data-words="1-9">و یوم ینادیهم فیقول أین شرکائی الذین کنتم تزعمون</span> منظور از <em>شرکاء</em> همان معبودهایی است که مشرکین در دنیا آنها را می‌پرستیدند، و اگر آن معبودها را <em>شرکاء</em> خواند، به خاطر این است که مشرکین بعضی از شؤون خدای تعالی را از قبل خود به آنها داده بودند، و به آنها نسبت می‌دادند، از قبیل پرستش و تدبیر و تعبیر به <em>نداء</em> در این آیه شریفه اشاره است به دوری آنان از خدا و بی یاوری ایشان در روز قیامت. </p> <h3> <span class="title" rel="28_63">توضیح سخن پیشوایان شرک در روز قیامت که در مقام بیزاری جستن از پیروان خود (مشرکین) می‌گویند: <span class="aya" rel="28_63" data-words="10-18">أغویناهم کما غوینا تبرأنا إلیک ما کانوا إیانا یعبدون</span> </span> </h3> <p> <code class="aya" rel="28_63"/> <span class="aya" rel="28_63" data-words="1-12">قال الذین حق علیهم القول ربنا هؤلاء الذین أغوینا أغویناهم کما غوینا</span> الهه‌ای که مشرکین آنها را شرکای خدای سبحان می‌پنداشتند دو صنف بودند، یک صنف بندگان گرامی خدا بودند، از قبیل ملائکه مقرب، و عیسی بن مریم (ع) و صنف دیگر یاغیان جن، و گردنکشان انس، که ادعای الوهیت کردند، مانند فرعون و نمرود و غیر آن دو، و خدای سبحان هر کسی هم که در باطل اطاعت شود، ملحق به آنان کرده‌مانند ابلیس، و شیطانهایی که قرین انسانها می‌شوند، و پیشوایان ضلالت، هم چنان که در باره     <code class="page" rel="16,91"/> ابلیس و شیطانها فرموده: <span class="aya" rel="36_60" data-words="1-15">أ لم أعهد إلیکم یا بنی آدم أن لا تعبدوا الشیطان إنه لکم عدو مبین</span> تا آنجا که می‌فرماید: <span class="aya" rel="36_62" data-words="1-6">و لقد أضل منکم جبلا کثیرا</span><span class="footnote" rel="1" title="آیا عهد نکردم با شما ای فرزندان آدم اینکه پیروی نکنید شیطان را که او برای شما دشمنی آشکار است و به تحقیق گمراه کرد از شما عده‌ای زیاد را سوره یس، آیه ۶۲">*</span> و نیز در باره اطاعت هوی فرموده: <span class="aya" rel="45_23" data-words="1-6">أ فرأیت من اتخذ إلهه هواه</span><span class="footnote" rel="2" title="آیا پس دیدی کسی که برگرفته است هوا و هوس خود را اله خود سوره جاثیه، آیه ۲۳">*</span> و نیز در باره پیشوایان ضلالت فرموده: <span class="aya" rel="9_31" data-words="1-8">اتخذوا أحبارهم و رهبانهم أربابا من دون الله</span><span class="footnote" rel="3" title="برگرفتند دانایان خود را و زاهدان خود را صاحبهای خود نه خدا را سوره توبه، آیه ۳۱">*</span>. </p> <p>و آنهایی که مورد نظر آیه مورد بحث هستند از صنف دوم می‌باشند، چون صنف اول که ملائکه و عیسی بن مریم (ع) هستند، کسی را اغواء نکرده‌اند، و آیه مورد بحث سخن از <em>اغواء</em> به میان آورده و فرموده که: پیشوایان شرک گفتند که ما آنان را اغواء کردیم و از عبادت آنان بیزاریم. پس مراد از <span class="aya" rel="28_63" data-words="2-5">الذین حق علیهم القول</span>، که از مشرکین بیزاری میجویند، پیشوایان شرکند، هر چند که مشرکین هم مصداق‌ <span class="aya" rel="28_63" data-words="2-5">الذین حق علیهم القول</span> هستند، و عذابشان حتمی است، به شهادت آیه‌ <span class="aya" rel="32_13" data-words="10-19">حق القول منی لأملأن جهنم من الجنة و الناس أجمعین</span><span class="footnote" rel="4" title="این سخن استوار است که سوگند می‌خورم، هر آینه جهنم را از جنیان و انسیان پر خواهم کرد">*</span> که همه کفار را مصداق‌ <span class="aya" rel="28_63" data-words="2-5">الذین حق علیهم القول</span> می‌داند، و لیکن مراد در آیه مورد بحث پیشوایانی است که شرک و ضلالت به ایشان منتهی می‌شود. </p> <p>در اینجا سؤالی پیش می‌آید، و آن این است که: حق سخن این بود که اول خداوند از مشرکین بپرسد که چرا شرک ورزیدید، و چه کسی شما را بر آن واداشت؟ و سپس از زبان آنان جواب بدهد که فلان و فلان ما را مشرک کردند، آن گاه آیه مورد بحث را از زبان پیشوایان شرک در دفاع از خود بیاورد، ولی این طور نکرده، از همان آغاز دفاع پیشوایان کفر را ذکر فرموده، چرا؟ در پاسخ می‌گوییم: شاید نکته آن این باشد که خواسته است اشاره کند به اینکه مشرکین در این موقف پیشوایان شرک و خدایان دروغین را نمی‌یابند، تا به آنان اشاره کنند، که اینان ما را چنین کردند، هم چنان که آیه شریفه‌ <span class="aya" rel="41_47-48" data-words="22-40">و یوم ینادیهم أین شرکائی قالوا آذناک ما منا من شهید، و ضل عنهم ما کانوا یدعون من قبل</span><span class="footnote" rel="5" title="و روزی که خداوند ندایشان می‌کند که کجایند شرکای من؟ گفتند از ما کسی نیست که آنها را ببیند و در نتیجه آنچه قبلا می‌پرستیدند نمی‌یابند سوره حم سجده، آیه ۴۷ و ۴۸">*</span> نیز به این معنا اشاره می‌کند. </p>   <p>سوره الم سجده، آیه 13.    <code class="page" rel="16,92"/> <span class="aya" rel="28_63" data-words="6-9">ربنا هؤلاء الذین أغوینا</span> -یعنی پروردگار اینان-اشاره به مشرکین می‌کنند-همان کسانند که ما گمراهشان کردیم. و این جمله توطئه و زمینه‌چینی برای جمله بعدی است. </p> <p> <span class="aya" rel="28_63" data-words="10-12">أغویناهم کما غوینا</span> -گمراهشان کردیم، همان طور که خود گمراه شدیم، یعنی درست است که گمراهی آنان به اغوای ما بود، چون که ما خود گمراه بودیم، و لیکن آن طور نبود که ما مجبورشان کنیم به گمراهی، بلکه عین گمراه کردن خودمان بود، هم چنان که خود ما به اختیار خود گمراه شدیم، ایشان نیز به اختیار خود گمراه شدند، و به هیچ وجه پای اجبار و زور در بین نبود. </p> <p>دلیل بر اینکه معنای آیه این است، حکایتی است که خدای تعالی از زبان ابلیس نقل کرده، که در آن روز یعنی روز قیامت می‌گوید: <span class="aya" rel="14_22" data-words="15-31">و ما کان لی علیکم من سلطان إلا أن دعوتکم فاستجبتم لی، فلا تلومونی و لوموا أنفسکم</span><span class="footnote" rel="1" title="من دست زور به شما نداشتم جز اینکه شما را دعوت کردم، و شما هم پذیرفتید، پس مرا ملامت مکنید بلکه خود را ملامت کنید سوره ابراهیم، آیه ۲۲">*</span>. </p> <p>و نیز سؤال و جواب ستمگران و اقران آنان را حکایت کرده و فرموده: <span class="aya" rel="37_27-32" data-words="1-38">و أقبل بعضهم علی بعض یتساءلون، قالوا إنکم کنتم تأتوننا عن الیمین، قالوا بل لم تکونوا مؤمنین، و ما کان لنا علیکم من سلطان بل کنتم قوما طاغین، فحق علینا قول ربنا إنا لذائقون، فأغویناکم إنا کنا غاوین</span><span class="footnote" rel="2" title="بعضی رو به بعضی کرده به سؤال و جواب پرداختند، گفتند که این شما بودید که با صورت حق بجانب به سراغ ما می‌آمدید و اقران در پاسخشان گفتند: که نه بلکه خود شما ایمان‌آور نبودید و گر نه بر شما سلطه‌ای نداشتیم بلکه خودتان مردمی طاغی بودید پس کلام پروردگار ما علیه ما استوار گشت همانا ما چشندگان عذابیم پس شما را گمراه کردیم همان طور که خودمان گمراه بودیم سوره صافات، آیه ۳۲">*</span>. یعنی از ما که گمراه بودیم به شما غیر از گمراهی چیزی نرسید. </p> <p>از این بیان روشن می‌شود اینکه گفتند: <span class="aya" rel="28_63" data-words="10-12">أغویناهم کما غوینا</span>، معنای دیگری هم دارد، و آن این است که: مشرکین از ما نظیر همان وصفی را کسب کردند که در خود ما بود، چیزی که هست اگر ما از آنان بیزاری می‌جوییم برای این است که: ما ایشان را مجبور به گمراهی نکردیم، و اگر ما را خدای خود گرفتند، و ما را پرستیدند به زور و اجبار نبود. </p> <p> <span class="aya" rel="28_63" data-words="13-14">تبرأنا إلیک</span> -این جمله بیزاری بی قید و شرط پیشوایان است، می‌گویند ما اصلا و به تمام معنا از مشرکین بیزاریم، چون ما نمی‌توانستیم ایشان را مجبور نموده و اختیار از ایشان سلب کنیم. </p> <p>     <code class="page" rel="16,93"/> <span class="aya" rel="28_63" data-words="15-18">ما کانوا إیانا یعبدون</span> -یعنی با اجبار ما، ما را نپرستیدند، و یا معنایش این است که: ما را نپرستیدند، چون که ما از اعمال آنان تبری داریم، و کسی که از عملی تبری دارد، آن عمل را به وی نسبت نمی‌دهند، آیات دیگری هم که می‌فرماید روز قیامت اثری از خدایان خود نمی‌یابند، برگشتش به همین معنا است، که خدایان نامبرده، خود را از پرستش آنان بیزار و بری می‌دانند، مانند آیه‌ <span class="aya" rel="6_24" data-words="6-11">و ضل عنهم ما کانوا یفترون</span><span class="footnote" rel="1" title="و از ایشان گم می‌شود آن خدایانی که به افتراء خدا می‌خواندند سوره انعام، آیه ۲۴">*</span> و آیه‌ <span class="aya" rel="41_48" data-words="1-8">و ضل عنهم ما کانوا یدعون من قبل</span><span class="footnote" rel="2" title="و از ایشان گم می‌شود آن خدایانی که در دنیا می‌خواندند سوره حم سجده، آیه ۴۸">*</span> و <span class="aya" rel="10_28" data-words="2-21">یوم نحشرهم جمیعا ثم نقول للذین أشرکوا مکانکم أنتم و شرکاؤکم فزیلنا بینهم و قال شرکاؤهم ما کنتم إیانا تعبدون</span><span class="footnote" rel="3" title="و روزی که تمامشان را محشور نموده سپس به مشرکین می‌گوییم تکان نخورید، شما و شرکایتان بایستید، پس رابطه را از میانشان برداشتیم شرکایشان گفتند شما ما را نمی‌پرستیدید سوره یونس، آیه ۲۸">*</span> و آیاتی دیگر-دقت فرمایید-. </p> <p>بعضی<span class="footnote" rel="4" title="مجمع البیان، ج ۷، ص ۲۶۲">*</span> از مفسرین گفته‌اند: معنای آیه این است که: خدایان دروغی که در دنیا پرستش می‌شدند در قیامت به خدای تعالی می‌گویند: ما از اعمال مشرکین به درگاهت بیزاری می‌جوییم، چون که آنان ما را نمی‌پرستیدند، بلکه هواهای خود را، و یا شیاطین را می‌پرستیدند، و لیکن این تفسیر از سخافت و زشتی خالی نیست (برای اینکه قبل از جمله مورد بحث اقرار کردند که ما آنان را گمراه کردیم). </p> <p>و چون هر یک از دو جمله‌ <span class="aya" rel="28_63" data-words="13-14">تبرأنا إلیک</span> و <span class="aya" rel="28_63" data-words="15-18">ما کانوا إیانا یعبدون</span> معنای جمله <span class="aya" rel="28_63" data-words="10-12">أغویناهم کما غوینا</span> را می‌دهد لذا واو عاطفه بر سر آنها نیامد. </p> <p><code class="aya" rel="28_64"/> <span class="aya" rel="28_64" data-words="1-15">و قیل ادعوا شرکاءکم فدعوهم فلم یستجیبوا لهم و رأوا العذاب لو أنهم کانوا یهتدون</span> مراد از کلمه شرکائهم-شرکای ایشان آلهه‌ای است که به خیال آنان شرکای خدا بودند، و لذا <em>شرکاء</em> را به خود آنان اضافه کرد، و نسبت داد (شرکاءشان)، و از اینکه فرمود: به ایشان گفته می‌شود بخوانید شرکای خود را ، منظور از خواندن آنها این است که: بیایند و پرستندگان خود را یاری نموده و عذاب را از ایشان دفع کنند، و به همین جهت جمله  <span class="aya" rel="28_64" data-words="9-11">و رأوا العذاب</span> -و دیدند عذاب را <em>، را بعد از جمله</em> <span class="aya" rel="28_64" data-words="6-8">فلم یستجیبوا لهم</span> -پس خدایان، دعای پرستندگان را اجابت نکردند آورد. </p> <p>         <code class="page" rel="16,94"/> <span class="aya" rel="28_64" data-words="12-15">لو أنهم کانوا یهتدون</span> -بعضی از مفسرین گفته‌اند: جواب <em>لو</em> در اینجا حذف شده، یعنی نفرمود که: اگر در پی هدایت بودند چه می‌شد زیرا خود کلام بر آن دلالت دارد، و تقدیر کلام این است که: آنان اگر راه به جایی می‌بردند، و هدایت را می‌پذیرفتند، هر آینه عذاب را می‌دیدند، یعنی در دنیا به عذاب قیامت و حقانیت آن معتقد می‌شدند، ممکن هم هست کلمه <em>لو</em> در اینجا به معنای آرزو باشد، و معنای آیه این باشد که: ای کاش راه به جایی می‌بردند، و هدایت را می‌پذیرفتند. </p> <p><code class="aya" rel="28_65"/> <span class="aya" rel="28_65" data-words="1-8">و یوم ینادیهم فیقول ما ذا أجبتم المرسلین</span> این آیه عطف است بر چند آیه سابق، که می‌فرمود: <span class="aya" rel="28_62" data-words="1-3">و یوم ینادیهم...</span>، چیزی که هست در آیه سابق نخست پرسش شده‌اند از شرکایی که برای خدا قائل شده بودند، و به ایشان دستور داده شده که آنها را به یاری خود بطلبید، و در آیه مورد بحث پرسش شده‌اند از اینکه چه پاسخی به دعوت رسولان، که از ناحیه خدا به سویشان آمدند، دادند. </p> <p>و <span class="phrase">معنای آیه این است که: در پاسخ آن کسی که خدای تعالی به سوی شما فرستاد، و شما را به سوی ایمان و عمل صالح دعوت کرد چه گفتید؟ <code class="aya" rel="28_66"/> <span class="aya" rel="28_66" data-words="1-7">فعمیت علیهم الأنباء یومئذ فهم لا یتساءلون</span> کلمه <em rel="fa_28_66_1-1" data-sentence="261:885">عمیت</em> ماضی <em>از</em> عمی است که به معنای کوری است، و در اینجا معنای کوری مقصود نیست، بلکه استعاره از این است که‌انسان در موقعیتی قرار گرفته که به خبری راه نمی‌یابد و مقتضای ظاهر این بود که عمی و بی خبری را به خود آنان نسبت دهد، ولی می‌بینیم که به عکس تعبیر کرده، و فرموده: <span class="aya" rel="28_66" data-words="1-3">فعمیت علیهم الأنباء</span> -خبرها بر آنان کور شد  و این به خاطر آن است که بفهماند کفار در آن روز از همه طرف ماخوذ می‌شوند، و راه نجات از همه طرف به رویشان بسته می‌شود، و دستشان از تمامی اسباب بریده و کوتاه می‌گردد، هم چنان که در سوره بقره، آیه 166 فرموده: <span class="aya" rel="2_166" data-words="11-14">و تقطعت بهم الأسباب</span>، توضیح اینکه: وقتی تمامی اسباب برای آنان از تاثیر ساقط شد، دیگر در آن روز اخبار راهی به سوی آنان ندارد، و ایشان هم راهی به خارج از وجود خود ندارند، تا چیزی را دست‌آویز نموده، به آن اعتذار بجویند، و به این وسیله خود را از عذاب نجات دهند.</span> </p> <p> <span class="aya" rel="28_66" data-words="5-7">فهم لا یتساءلون</span> -این جمله تفریع است بر <em>کور بودن اخبار</em> ، از قبیل تفریع بعض افراد عام بر عام است (مثل اینکه بعد از گفتن این جمله که دانشمندان محترمند، بگویی پس بو علی سینا هم محترم است)، در اینجا نیز بعد از گفتن اینکه کفار به طور کلی از چهار دیواری وجود خود راهی به خارج از خود ندارند، فرمود پس بین خودشان نیز سؤال و جوابی رد و بدل<code class="page" rel="16,95"/> نمی‌شود، تا از راه گفتگو و مشورت بهانه و عذری پیدا کنند، و آن را عذر نافرمانی خود، یعنی تکذیب رسولان، و رد دعوت ایشان قرار دهند. </p> <p>صدر و ذیل آیه مورد بحث به وجوه بسیاری دیگر تفسیر شده، که چون در ایراد آنها فایده‌ای ندیدیم، مسکوت گذاشتنش را بهتر دیدیم. </p> <p><code class="aya" rel="28_67"/> <span class="aya" rel="28_67" data-words="1-13">فأما من تاب و آمن و عمل صالحا فعسی أن یکون من المفلحین</span> <span class="phrase">حرف <em>فاء</em> بر سر این آیه این معنا را افاده می‌کند که تا کنون آنچه گفتیم در باره کسی بود که کفر بورزد، و به سوی خدای سبحان رجوع هم نکند، پس بنا بر این کسی که رجوع کند و ایمان بیاورد، و عمل صالح انجام دهد، امید آن هست که از رستگاران باشد، و کلمه: <em rel="fa_28_67_9-9" data-sentence="251:564">عسی</em> -به طوری که<span class="footnote" rel="1" title="تفسیر منهج الصادقین، ج ۷، ص ۱۲۱">*</span> گفته شده-در اینجا به معنای لغوی کلمه (امید) نیست، بلکه معنای تحقیق و حتمیت را می‌رساند، و خدای تعالی خواسته است، طبق رسم و عادت بزرگان بشر سخن بگوید، چون عادت مردان بزرگ این است که کاری را که می‌خواهند انجام دهند می‌گویند، امید است انجام دهم، ممکن هم هست همان معنای لغوی یعنی امیدواری منظور باشد، و خدای تعالی از طرف خود توبه‌کاران اظهار امید کرده باشد، که در این صورت معنای جمله این می‌شود که: آنهایی که توبه کرده و ایمان آورده، و عمل صالح کردند، در انتظار رستگاری باشند.</span> </p> <h3> <span class="title" rel="28_57 28_58 28_59 28_60 28_61 28_62 28_63 28_64 28_65 28_66 28_67 28_68 28_69 28_70 28_71 28_72 28_73 28_74 28_75">جوابی دیگر به عذری که مشرکین آوردند با بیان اینکه خداوند دارای اختیار تکوینی (یخلق ما یشاء) و تشریعی (و یختار) است</span> </h3> <p> <code class="aya" rel="28_68"/> <span class="aya" rel="28_68" data-words="1-17">و ربک یخلق ما یشاء و یختار ما کان لهم الخیرة، سبحان الله و تعالی عما یشرکون</span> کلمه <em>خیرة</em> به معنای تخیر (انتخاب) است، هم چنان که کلمه <em>طیرة</em> به معنای تطیر است. </p> <p>این آیه چهارمین پاسخ از عذر مشرکین است، که گفتند: اگر با تو هدایت را پیروی کنیم عرب ما را از سرزمینمان می‌ربایند ، و متضمن حجتی قاطع است. </p> <p>توضیح آن، همانا خلقت یعنی صنع و ایجاد همه چیز به خدای تعالی منتهی می‌شود، هم چنان که خودش فرموده‌ <span class="aya" rel="39_62" data-words="1-4">الله خالق کل شیء</span><span class="footnote" rel="2" title="خدا آفریننده هر چیز است سوره زمر، آیه ۶۲">*</span> در نتیجه در عالم هستی هیچ مؤثر حقیقی غیر از خدای تعالی وجود ندارد، پس هیچ چیزی که خدای را مجبور به کاری از کارها کند، وجود ندارد، زیرا چنین چیزی که فرض کردیم مؤثر است یا مخلوق خدا است، که هستی‌اش به او منتهی می‌شود در این صورت وجود آن و همه آثارش مخلوق او است، و معنا     <code class="page" rel="16,96"/> ندارد که چیزی و یا اثر آن در خودش اثر کند، و یا مخلوق او نیست، و هستی‌اش به او منتهی نمی‌شود، و با اجبار و قهر در خدا تاثیر می‌کند یعنی او را به اجبار وادار به کار می‌سازد، که این فرض باطل است، چون مؤثری در عالم غیر از خدا نیست و چیزی هم نیست که وجودش منتهی به خدا نشود. </p> <p>پس نه چیزی هست که در خدای تعالی اثر کند و اثر خدا از او باشد و نه چیزی هست که از اثر خدا جلوگیری کند هم چنان که فرموده: <span class="aya" rel="13_41" data-words="11-16">و الله یحکم لا معقب لحکمه</span><span class="footnote" rel="1" title="خدا حکم می‌راند و جلوگیری برای حکمش نیست سوره رعد، آیه ۴۱">*</span> و نیز فرموده: <span class="aya" rel="12_21" data-words="27-31">و الله غالب علی أمره</span><span class="footnote" rel="2" title="خدا بر فرمان خود غالب است، یعنی چیزی جلوگیر فرمانش نیست سوره یوسف، آیه ۲۱">*</span>. </p> <p>و وقتی نه قاهری بود که او را بر عملی مجبور کند، و نه مانعی که او را از عملی باز بدارد، در نتیجه او مختار حقیقی است، این از نظر تکوین و خلقت از نظر تشریع هم همین طور است، زیرا تشریع تابع تکوین است، چون حقیقت تشریع این است که: خدای تعالی جنس بشر را طوری خلق کرده، و بر فطرتی ایجاد فرموده، که خلقت و فطرتش صحیح، و مثمر ثمر نمی‌شود، مگر وقتی که یک عده کارهایی را که در شرع واجبات و یا به حکم واجبات هستند، انجام دهد، و یک عده کارهایی که محرمات و یا به حکم محرمات هستند ترک کند، پس هر کاری که در به کمال و به سعادت رسیدن انسانها مؤثر است، خدای تعالی به آنها امر کرده، با امر وجوبی و یا ارشادی، و از آنچه که در این راه مضر و منافی بوده نهی کرده، با نهی تکلیفی و یا ارشادی. </p> <p>پس خدای تعالی که مختار به تمام معنا است، می‌تواند در مرحله تشریع احکام و قوانین، هر حکم و قانونی را که خواست تشریع کند، هم چنان که در مرحله تکوین می‌تواند هر قسم که اختیار کرد خلق و تدبیر نماید، و این است معنای جمله‌ <span class="aya" rel="28_68" data-words="1-7">و ربک یخلق ما یشاء و یختار</span> که به طور مطلق خدا را مختار معرفی می‌کند. </p> <p>و ظاهرا جمله‌ <span class="aya" rel="28_68" data-words="3-5">یخلق ما یشاء</span> اشاره است به اختیار تکوینی خدا، و می‌فهماند که اختیار او مطلق است به این معنی که قدرت او قاصر از خلقت هیچ چیز نیست، و هیچ چیزی او را از آنچه می‌خواهد مانع نمی‌شود، و به عبارت دیگر: هیچ چیزی از مشیت او سرباز نمی‌زند، نه به خودی خود و نه به خاطر مانعی، و این همان اختیار به معنای حقیقی آن است. </p> <p>و <span class="phrase">جمله <em rel="fa_28_68_6-7" data-sentence="5:246">و یختار</em> اشاره است به اختیار تشریعی، و اعتباری، که عطف آن به جمله‌ <span class="aya" rel="28_68" data-words="3-5">یخلق ما یشاء</span> از باب عطف مسبب است بر سبب، برای اینکه تشریع و اعتبار، فرع تکوین و حقیقت     <code class="page" rel="16,97"/> است.</span> </p> <h3> <span class="title" rel="28_68">سخنی در باره مختار بودن انسان و بیان اینکه مقصود از اینکه فرمود: <span class="aya" rel="28_68" data-words="8-11">ما کان لهم الخیرة</span> این است که انسان در مقابل اراده تکوینی و تشریعی خداوند حریت و اختیاری ندارد</span> </h3> <p> <span class="phrase">ممکن هم هست که جمله‌ <span class="aya" rel="28_68" data-words="3-5">یخلق ما یشاء</span> را بر اختیار تکوینی، و جمله <em rel="fa_28_68_6-7" data-sentence="116:334">و یختار</em>  را بر اعم از حقیقت و اعتبار حمل کنیم، و لیکن وجه سابق موجه‌تر است، به دلیل اینکه آنچه در جمله بعدی‌ <span class="aya" rel="28_68" data-words="8-11">ما کان لهم الخیرة</span> نفی شده، اختیار تشریعی و اعتباری است، و اختیاری که در جمله <em rel="fa_28_68_7-7" data-sentence="409:86">یختار</em> برای خدا اثبات شده، مقابل آن است، پس قهرا مراد تنها همان اختیار تشریعی و اعتباری است.</span> </p> <p>از سوی دیگر هیچ شکی نیست در اینکه آدمی نسبت به کارهایی که از روی علم و اراده انجام می‌دهد اختیار تکوینی دارد، البته نه اینکه اختیارش مطلق باشد، چون اختیار او یکی از اجزاء سلسله علل است، اسباب و علل خارجی نیز در محقق شدن افعال اختیاری او دخیلند، مثلا اگر انسان یک لقمه غذا را بخورد که یکی از کارهای اختیاری اوست، هم اختیار او در آن دخیل است، و هم وجود طعام در خارج، و هم اینکه طعام مفروض طوری باشد که قابل خوردن باشد و با طبع آدمی نیز سازگار باشد، و هم اینکه این طعام در دسترس و نزدیک او باشد، و نیز دست او هم به فرمانش باشد، و بتواند لقمه را بگیرد، و دهان او هم باز باشد، و بتواند آن را بجود، و دستگاه بلعیدن او هم سالم باشد و بتواند لقمه را فرو ببرد، و صدها اسباب دیگری که همه در این عمل اختیاری، یعنی خوردن آدمی دخیلند، فراهم باشند. پس صادر شدن فعل اختیاری از انسان موقوف بر موافقت اسبابی است که خارج از اختیار آدمی است، و در عین حال دخیل در فعل اختیاری اوست، و خدای سبحان در رأس همه این اسباب است، و همه آنها حتی اختیار آدمی به ذات پاک او منتهی می‌شود، چون اوست که آدمی را موجودی مختار خلق کرده، هم او را خلق فرموده و هم اختیارش را. </p> <p>از سوی دیگر انسان خود را بطبع مختار می‌داند به اختیار تشریعی به اینکه کاری را انجام دهد و یا ترک کند، یعنی در مقابل آن اختیار تکوینی قانونا هم خود را مختار می‌داند،  (لذا اگر کار نیکی کرد سزاوار مدحش می‌دانند، و می‌گویند مختار بوده، و اگر کار نیکی را ترک کرد سزاوار ملامتش می‌دانند، و معذورش نمی‌دارند به اینکه مجبور بوده) و کسی از هم نوعش نمی‌تواند او را مجبور به کاری، و یا ممنوع از کاری بکند، چون بنی نوع او نیز مانند او انسانند، و از معنای بشریت چیزی زاید بر او ندارند، تا مالک و اختیاردار او بوده باشند، و این همان است که می‌گویند: انسان بالطبع حر و آزاد است. </p> <p>پس انسان فی نفسه حر و بالطبع مختار است، مگر آنکه خودش به اختیار خود چیزی از خود را به دیگری تملیک کند، و به این تملیک حریت خود را از دست بدهد، هم چنان که<code class="page" rel="16,98"/> یک انسان اجتماعی نسبت به موارد سنت‌ها و قوانین جاری در اجتماعش حریت و آزادی ندارد، چون که داخل در اجتماع است، و آنچه از سنن و قوانین، چه دینی و چه اجتماعی، در اجتماع جریان دارد، امضاء کرده است. و نیز دو صف لشکر که با یکدیگر جنگ می‌کنند، از همان اول هر یک دیگری را، نسبت به آنچه که یکی از دیگری به دست آورد، مالک دانسته، و اختیار خود را از آن سلب کرده، و به همین جهت است که طرف غالب می‌تواند با اسیرانی که از طرف مغلوب گرفته هر چه بخواهد بکند. </p> <p>و نیز اجیری که عمل خود را در مقابل اجرتی می‌فروشد، یعنی خود را اجیر غیر می‌کند، دیگر در آن عمل خود حریت و آزادی ندارد، چون مملوک بودن عمل با حریت منافات دارد. </p> <p>پس یک انسان نسبت به سایر انسانها، وقتی حر و آزاد در عمل خویش است، و نسبت به عملی آزادی و حریت دارد که به دست خود و به اختیار خود سلب حریت از خود نکرده باشد، و عمل خود را تملیک به غیر ننموده باشد. </p> <p>ولی خدای سبحان از آنجایی که مالک ذات انسانها و نیز افعال صادره از ایشان است، و ملکیتش هم مطلق، و به تمام معناست، هم به ملک تکوینی مالک او و افعال اوست، و هم به ملک تشریعی و اعتباری، لذا انسان نسبت به آنچه که خدای تعالی به امر تشریعی و یا نهی تشریعی و نیز به آنچه که به مشیت تکوینی از او بخواهد، هیچ گونه حریت و اختیاری ندارد. </p> <p>این است آن حقیقتی که جمله‌ <span class="aya" rel="28_68" data-words="8-11">ما کان لهم الخیرة</span> در صدد بیان آن است، و معنایش این است که: اگر خدای تعالی از انسانها عمل و ترک عملی را بخواهد، دیگر انسانها در مورد خواست او اختیاری ندارند، تا بتوانند آن چه خواستند برای خودشان اختیار کنند اگر چه مخالف آن چیزی باشد که خدا خواسته است. </p> <p>و این آیه قریب المعنا با آیه زیر است که می‌فرماید: <span class="aya" rel="33_36" data-words="1-19">و ما کان لمؤمن و لا مؤمنة إذا قضی الله و رسوله أمرا أن یکون لهم الخیرة من أمرهم</span><span class="footnote" rel="1" title="هیچ مرد و زن مؤمن را بعد از آنکه خدا و رسولش به امری حکم کردند نمی‌رسد، که در کار خود اختیارداری کنند سوره احزاب، آیه ۳۶">*</span>. </p> <p>این بود نظریه ما در تفسیر آیه مورد بحث، البته سایر مفسرین حرفهای مختلف دیگر زده‌اند، که چون فایده‌ای در نقلش نبود، از آن صرف نظر نموده، کسانی که بخواهند از آن   <code class="page" rel="16,99"/> سخنان اطلاع یابند باید به تفاسیر بزرگ و مطول مراجعه کنند. </p> <p> <span class="aya" rel="28_68" data-words="12-17">سبحان الله و تعالی عما یشرکون</span> -یعنی خدا منزه است از شرک ایشان، به اینکه به جای خدا بتهایی برای پرستش برگزیدند. </p> <p>البته در این میان معنای دیگری دقیق‌تر هست، و آن این است که خدای تعالی منزه است از اینکه مردم خود را نسبت به آنچه خدا اختیار می‌کند مختار بدانند، و بپندارند که می‌توانند آنچه او اختیار کرده رد کنند، و یا قبول نمایند، خدا از چنین پنداری منزه است، برای اینکه این پندار جز به دعوی استقلال دروجود، و بی نیازی از خدای تعالی تصور ندارد، و استقلال و استغناء هم تمام نمی‌شود، مگر به اینکه خود را در صفت الوهیت شریک خدا بدانند. </p> <p>و در جمله‌ <span class="aya" rel="28_68" data-words="1-3">و ربک یخلق</span>، التفاتی از تکلم با غیر به سوی غیبت به کار رفته،  (یعنی در آیه قبل روی سخن با غیر رسول خدا (ص) بود، و در این آیه صفت رب را به آن جناب اضافه نمود، و فرمود پروردگار تو)، و این بدان جهت بوده که خواسته آن جناب را تقویت و تایید کند، و دلگرمی دهد، چون معنای آیه این است که: آن دینی که خدا وی را به ابلاغ آن گسیل داشته، حکمی است ثابت و حتمی، که به هیچ وجه قابل برگشت نیست، پس دیگر مردم در آن اختیاری ندارند، موافقت و مخالفت آنها هیچ اثری در آن ندارد، علاوه بر این مردم از آنجایی که ربوبیت خدا را قبول ندارند، این دین را نمی‌پذیرند. </p> <p>و <span class="phrase">در جمله‌ <span class="aya" rel="28_68" data-words="12-13">سبحان الله</span> با اینکه جا داشت بفرماید <em rel="fa_28_68_12-12" data-sentence="101:304">سبحانه</em> ، چون قبلا نام خدای تعالی ذکر شده ولی به جای ضمیر اسم ظاهر آورده، نکته این تغییر اسلوب این است که: بفهماند امر راجع به ذات متعالی خدا است، که مبدأ تنزه و تعالی او است از هر چیزی که لایق ساحت قدسش نباشد اینکه او به هر صفت کمال متصف است و از هر نقصی مبراست، برای این است که او اللَّه-خدای عز اسمه می‌باشد.</span> </p> <p><code class="aya" rel="28_69"/> <span class="aya" rel="28_69" data-words="1-9">و ربک یعلم ما تکن صدورهم و ما یعلنون</span> <span class="phrase">کلمه <em rel="fa_28_69_5-5" data-sentence="5:111">تکن</em> مشدد <em rel="fa_28_69_5-5" data-sentence="64:92">تکنن</em> است، که مضارع از باب افعال از <em>اکنان</em> است، و اکنان به معنای اخفاء و پنهان داشتن است.</span> و کلمه <em>تعلنون</em> جمع مضارع از اعلان است، که به معنای اظهار می‌باشد، در این آیه شریفه اخفاء را به سینه‌های مردم نسبت داده، و اعلان را به خود آنان، و فرموده: و پروردگار تو آنچه را که سینه‌های آنان پنهان می‌دارد، و آنچه را که ایشان اظهار می‌دارند می‌داند و این بدان جهت است که مخزن اسرار مردم سینه‌های ایشان است. <code class="page" rel="16,100"/> و اگر این آیه را دنبال آیه قبلی قرار داد، برای اشاره به این است که: خدای تعالی چون که عالم به گناهان ظاهری و شرک باطنی آنان است لذا به حکمت خود برای آنان اعمالی را اختیار کرده تا به وسیله آن، ایشان را پاک کند. </p> <h3> <span class="title" rel="28_70">سه وجه برای اینکه فقط خدا مستحق پرستش است: <span class="aya" rel="28_70" data-words="8-19">له الحمد فی الأولی و الآخرة و له الحکم و إلیه ترجعون</span> </span> </h3> <p> <code class="aya" rel="28_70"/> <span class="aya" rel="28_70" data-words="1-19">و هو الله لا إله إلا هو له الحمد فی الأولی و الآخرة و له الحکم و إلیه ترجعون</span> از ظاهر سیاق برمی‌آید که ضمیر در ابتدای آیه شریفه به کلمه <em>ربک</em> در آیه قبلی بر می‌گردد،  (و معنایش این است که: آن پروردگار تو که گفتیم اللَّه است)، و ظاهرا لام در کلمه <em>اللَّه</em> برای اشاره به معنای وصف است (معبودیت) و جمله‌ <span class="aya" rel="28_70" data-words="4-7">لا إله إلا هو</span> تاکید همان انحصاری است که در جمله‌ <span class="aya" rel="28_70" data-words="2-3">هو الله</span> افاده شده، گویا فرموده است: و هو الاله-المتصف وحده بالالوهیة-لا اله الا هو-تنها او اله است-که تنها او متصف است به الوهیت-هیچ معبودی جز او نیست . </p> <p>و بنا بر این آیه شریفه به منزله متمم است برای بیانی که آیه قبل در صدد آن بود، گویا فرموده خدای سبحان مختار است، و تنها او می‌تواند این معنا را اختیار کند، که بندگان تنها او را بپرستند و به ظاهر و باطنشان آگاه است، پس او سزاوار است که بر بندگان حکم کند که تنها او را عبادت کنند، و یگانه معبود مستحق عبادت است، پس بر بندگان هم واجب است حکم او را گردن نهاده و تنها او را بپرستند. </p> <p>آن گاه آنچه در ذیل آیه است، که مشتمل بر سه دلیل است:1-له الحمد 2-له الحکم 3-الیه ترجعون، وجوهی است که انحصار خدا را در استحقاق پرستش توجیه می‌کند. </p> <p>اما اینکه فرمود: <span class="aya" rel="28_70" data-words="8-13">له الحمد فی الأولی و الآخرة</span>، آن انحصار را به این بیان توجیه می‌کند که هر کمالی که در دنیا و آخرت وجود دارد نعمتی است که از ناحیه خدای تعالی نازل شده، و در ازای هر یک از آنها مستحق ثنای جمیل است، و جمال هر یک از این نعمت‌های موهوبه از کمال ذاتی و از صفات ذاتی او ترشح شده، که در ازایش مستحق ثناء است، و غیر از خدای تعالی هیچ موجود و هیچ کس مستقل در ثنای بر خدا نیست، و هر کس هم که خدا را ثنا گوید، ثنایش هم منتهی به اوست و عبادت هم ثنای زبانی و یا عملی است، پس تنها اوست که مستحق پرستش است. </p> <p>و اما اینکه فرمود: <span class="aya" rel="28_70" data-words="14-16">و له الحکم</span> علتش این است که: خدای سبحان مالک علی الاطلاق همه عالم است، و غیر از او کسی چیزی را مالک نیست، مگر آنچه را که او تملیکش فرموده باشد، و همان را هم که خدا به کسی تملیک کرده، باز خود او مالک است، <code class="page" rel="16,101"/> از سوی دیگر خدای سبحان، هم در مرحله تشریع و اعتبار مالک است، و هم در مرحله تکوین و حقیقت، و از آثار ملک او یکی این است که: حکم می‌کند بر بندگان و مملوکین خود که کسی غیر از او را نپرستند. </p> <p>و اما اینکه فرمود: <span class="aya" rel="28_70" data-words="17-19">و إلیه ترجعون</span>، جهتش این است که: رجوع به سوی او به خاطر حساب و جزاء است، و چون تنها او مرجع است، سپس محاسب و جزاء دهنده نیز همو است و کسی غیر از او محاسب و جزاء دهنده نیست، پس تنها اوست که باید پرستش شود، و پرستش او را باید تنها بر طبق دین او انجام داد. </p> <h3> <span class="title" rel="28_57 28_58 28_59 28_60 28_61 28_62 28_63 28_64 28_65 28_66 28_67 28_68 28_69 28_70 28_71 28_72 28_73 28_74 28_75">اثبات توحید ربوبی خدای تعالی با بیان عجز آلهه مشرکین از آوردن نور یا آوردن شب</span> </h3> <p> <code class="aya" rel="28_71"/> <span class="aya" rel="28_71" data-words="1-12">قل أ رأیتم إن جعل الله علیکم اللیل سرمدا إلی یوم القیامة...</span> کلمه <em>سرمد</em> بر وزن فعلل به معنای دائم است، بعضی<span class="footnote" rel="1" title="تفسیر کشاف، ج ۳، ص ۴۲۸">*</span> هم گفته‌اند: این کلمه از ماده <em>سرد</em> اشتقاق یافته، و میم آن زیادی است، و معنای <em>السرد</em> پشت سر هم بودن است، و اگر فرمود: به من بگویید اگر خدا شب را تا روز قیامت یک سره قرار می‌داد چه می‌کردید ، و خلاصه اگر شب را مقید به روز قیامت کرد، برای این است که: بعد از رسیدن روز قیامت دیگر شبی نخواهد بود. </p> <p> <span class="aya" rel="28_71" data-words="13-18">من إله غیر الله یأتیکم بضیاء</span> -یعنی در چنین صورتی کدام یک از معبودهای شما حکم خدا را نقض می‌کرد و روز را برایتان می‌آورد، و شما را از تاریکی نجات می‌داد، تا بتوانید به دنبال معاش بروید؟ این آن معنایی است که سیاق، شاهد آن است و نظیر این معنا در جمله آینده نیز که می‌فرماید: <span class="aya" rel="28_72" data-words="13-18">من إله غیر الله یأتیکم بلیل...</span> می‌آید. </p> <p>با این بیانی که ما برای آیه مورد بحث کردیم اشکالی که بر دو آیه مورد بحث کرده‌اند برطرف می‌شود، و آن اشکال این است که: اگر فرض کنیم که شب تا روز قیامت امتداد یابد و عمر روزگار یک سره شب شود، دیگر اصلا تصور ندارد که روزی و ضیایی بیاورند، برای اینکه آورنده روز یا خدای تعالی است و یا غیر اوست، اما غیر خدا که ناتوانی‌اش از آوردن روز واضح است، و اما خدای تعالی اگر روزی بیاورد لازمه‌اش آن است که در یک زمان شب و روز هر دو با هم جمع شوند، و این محال است، و اراده و قدرت خدای متعال به محال تعلق نمی‌گیرد، و همچنین است اگر عمر روزگار تا روز قیامت یک سره روز شود. </p> <p>بعضی<span class="footnote" rel="2" title="روح المعانی، ج ۲۰، ص ۱۰۸">*</span> از مفسرین از این اشکال جواب داده‌اند به اینکه: مراد از جمله     <code class="page" rel="16,102"/> <span class="aya" rel="28_71" data-words="4-7">إن جعل الله علیکم</span> این است که: خدا اگر بخواهد، شب را دائمی کند ولی خواننده عزیز توجه دارند که گفتیم نه قدرت خدا به محال تعلق می‌گیرد، و نه خواست او، پس این جواب اشکال را دفع نمی‌کند، جواب صحیح همان بیانی است که ما برای آیه کردیم (زیرا آیه شریفه در مقام اثبات توحید در ربوبیت خدای تعالی است می‌خواهد بفرماید: آلهه شما مشرکین هیچ سهمی از ربوبیت ندارند به دلیل اینکه اگر خدای تعالی شب را تا قیامت یک سره کند آنها نمی‌توانند این حکم خدا را نقض کنند. و همچنین اگر عمر دنیا را یک سره روز کند، پس از تدبیر عالم هیچ سهمی در دست هیچ کس نیست. </p> <p>مقتضای ظاهر کلام این بود که بفرماید: من اله غیر اللَّه یاتیکم بنهار-کیست غیر از خدا که برایتان روز بیاورد ، چون مقتضای سیاق کلام مقابله میان شب و روز بود، و لیکن اینطور نفرمود، بلکه فرمود: اگر خدا عمر دنیا را یک سره شب کند کیست غیر از خدا که برایتان نور بیاورد، و این تغییر اسلوب و ذکر نور به جای روز، از قبیل‌ملزم کردن خصم است به حد اقل و آسانترین لوازم گفتار او، تا بطلان مدعایش به نحو اتم روشن گردد، گویا فرموده است: اگر غیر از خدای تعالی کسی امور عالم را تدبیر می‌کند، اگر خدا عمر دنیا را تا قیامت یک سره شب کند، باید آن مدبر بتواند روز را بیاورد، و ما نمی‌خواهیم روز بیاورد، حد اقل بتواند نوری که پیش پای شما را روشن کند بیاورد، و لیکن هیچ کس چنین قدرتی ندارد، چون قدرت همه‌اش از خدای سبحان است. </p> <p>ولی نظیر این وجه و این نکته در آیه بعدی، که می‌فرماید: و اگر خدا عمر دنیا را تا قیامت یک سره روز کند چه کسی برایتان شب را می‌آورد، که در آن سکونت کنید، جریان ندارد، برای اینکه در آیه بعدی اگر به جای شب، ظلمت را نیاورد برای این است که منظور از آوردن ظلمت سکونت و آرامش بشر است، و ظلمتی مایه سکونت بشر است که ممتد باشد، و اگر ممتد باشد همان شب می‌شود، و لذا در آیه مذکور نفرمود: من اله غیر اللَّه یاتیکم بظلمة تسکنون فیه . </p> <p>و <span class="phrase">اینکه در آیه مورد بحث کلمه <em rel="fa_28_71_17-17" data-sentence="27:143">ضیاء</em> را نکره (بدون الف و لام) آورد، خود مؤید وجهی است که ما بیان داشتیم، البته برای آیه وجوهی دیگر گفته‌اند که هیچ یک از تعسف و خیالبافی خالی نیست.</span> </p> <p> <span class="aya" rel="28_71" data-words="19-21">أ فلا تسمعون</span> -آیا گوش تفهم و تفکر ندارید تا تفکر کنید؟ و بفهمید که معبودی غیر از خدای تعالی نیست. </p> <p><code class="aya" rel="28_72"/> <span class="aya" rel="28_72" data-words="1-20">قل أ رأیتم إن جعل الله علیکم النهار سرمدا إلی یوم القیامة من إله غیر الله یأتیکم بلیل تسکنون فیه</span> معنای‌ <span class="aya" rel="28_72" data-words="19-20">تسکنون فیه</span> این است که: در آن از خستگی و تعبی که از کار روز به شما می‌رسد، بیاسایید. </p> <p> <span class="aya" rel="28_72" data-words="21-23">أ فلا تبصرون</span> -آیا نمی‌بینید -منظور از این دیدن، تفهم و تذکر است، و چون چنین بینایی و شنوایی نداشته‌اند پس ایشان کور و کرند، و در اینکه در آخر یک آیه فرموده: آیا نمی‌بینید، و در آخر آیه دیگر فرموده: آیا نمی‌شنوید، لطیفه‌ای است، و شاید اینکه در آیه دوم که راجع به یکسره شدن روز است صفت ندیدن را ذکر کرده، برای این باشد که مناسب با روشنایی است، و در آیه اول که راجع به یکسره شدن شب است نشنیدن را آورده است، که خالی از مناسبت با آن نیست. </p> <p><code class="aya" rel="28_73"/> <span class="aya" rel="28_73" data-words="1-17">و من رحمته جعل لکم اللیل و النهار لتسکنوا فیه و لتبتغوا من فضله و لعلکم تشکرون</span> این آیه در حکم نتیجه‌گیری از حجت مذکور در دو آیه قبل است، که بعد از ابطال دعوی خصم (شرک مشرکین) به صورت یک گزارش و خبر ابتدایی آورده، برای این که مطلبی است ثابت که دیگر هیچ معارضی برایش نیست. </p> <p>لام در جمله‌ <span class="aya" rel="28_73" data-words="9-10">لتسکنوا فیه</span>، لام تعلیل است. و <span class="phrase">ضمیر در <em>فیه</em> به کلمه <em rel="fa_28_72_17-17" data-sentence="29:12">لیل</em> بر می‌گردد.</span> و معنایش این است که: خدا برای شما شب قرار داد، تا در آن استراحت کنید. <span class="aya" rel="28_73" data-words="11-14">و لتبتغوا من فضله</span>، یعنی و روز قرار داد تا در آن رزقی را که فضل و عطیه خدا است جستجو نمایید. و بنا بر این، برگشت جمله <em>لتسکنوا</em> به لیل و جمله <em>لتبتغوا</em> به نهار به طریق لف و نشر مرتب است<span class="footnote" rel="1" title="(و لف و نشر مرتب آن است که گوینده چند چیز را بشمارد، و پس از شمردن آنها چند صفت یا اثر برای آنها بشمارد، که اگر صفت و اثر اولی به اولی، و دومی به دومی، و سومی به سومی برگردد، لف و نشر مرتب است، و اگر اولی به سومی و دومی به دومی و سومی به اولی برگردد آن را لف و نشر مشوش می‌گویند، در اشعار فارسی بهترین لف و نشر مرتب شعر فردوسی است: &lt;span class=&quot;poem&quot;&gt;به روز نبرد آن یل ارجمند / به شمشیر و تیر و به گرز و کمند / برید و درید و شکست و به بست‌ / یلان را سر و سینه و پا و دست&lt;/span&gt; یعنی در روز جنگ آن قهرمان ارجمند با شمشیر از یلان برید سر و با تیر درید سینه و با گرز شکست پا و با کمند بست دست) در آیه مورد بحث هم می‌فرماید: خدا شب و روز را برایتان درست کرد تا در آن سکونت و در این طلب رزق کنید (مترجم)">*</span>. </p> <p>   <code class="page" rel="16,104"/> و جمله‌ <span class="aya" rel="28_73" data-words="16-17">لعلکم تشکرون</span> به هر دو یعنی سکونت در شب و طلب روزی در روز بر می‌گردد، و معنایش این است که: خدا شب را چنان، و روز را چنین کرد، باشد که شما شکر بگزارید. </p> <p>جمله‌ <span class="aya" rel="28_73" data-words="1-5">و من رحمته جعل لکم</span> در معنای این است که فرموده باشد: جعل لکم و ذلک رحمة منه-خدا روز را برای شما قرار داد، و این خود رحمتی است از او و این اشاره است به اینکه تکوین مانند سکون و طلب رزق و تشریع که عبارت است از هدایت خلق به سوی شکر خالق، همه و همه آثار رحمت او هستند-دقت فرمایید-. </p> <p><code class="aya" rel="28_74"/> <span class="aya" rel="28_74" data-words="1-9">و یوم ینادیهم فیقول أین شرکائی الذین کنتم تزعمون</span> تفسیر این آیه گذشت، چون قبلا هم این مطلب را فرموده بود، و اگر در اینجا آن را تکرار کرد، بدان جهت است که مضمون آیه بعدی بدان احتیاج داشت. </p> <p><code class="aya" rel="28_75"/> <span class="aya" rel="28_75" data-words="1-9">و نزعنا من کل أمة شهیدا فقلنا هاتوا برهانکم...</span> <span class="phrase">این آیه شریفه به این معنا اشاره می‌کند که در روز قیامت بطلان پندارشان به خوبی روشن می‌شود، و مراد از <em rel="fa_28_75_6-6" data-sentence="101:386">شهید</em> گواه اعمال است، -که در چند جا از این کتاب به آن اشاره شد-و آیه شریفه ظهوری در این معنا ندارد که مراد از شهید پیغمبر مبعوث در هر امت است، چون کلمه شهید را مفرد آورده، و کلمه امت به معنای جماعتی از مردم است، و جماعت از مردم هیچ ظهوری ندارد در جماعتی که پیغمبر به سوی آنها فرستاده شده باشد، تا چه رسد به اینکه بگوییم صریح در آن است، بله چنین جماعتی که پیغمبری دارند یکی از مصادیق امت است.</span> و معنای اینکه فرمود: <span class="aya" rel="28_75" data-words="7-9">فقلنا هاتوا برهانکم</span> این است که: ما از آنان مطالبه برهان کردیم و از ایشان خواستیم تا بر پندار خود که می‌گفتند خدا شریک دارد، حجتی قاطع بیاورند. </p> <h3> <span class="title" rel="28_75">در قیامت که روز کشف حقائق است بطلان پندار مشرکان آشکار می‌گردد (<span class="aya" rel="28_75" data-words="10-13">فعلموا أن الحق لله...</span>) </span> </h3> <p> <span class="aya" rel="28_75" data-words="10-19">فعلموا أن الحق لله و ضل عنهم ما کانوا یفترون</span> -، یعنی پندار باطلشان، که خدا شریکی دارد، از ایشان غایب شد، و در آن هنگام به یقین دانستند که حق الوهیت، تنها برای خدا است، و خدا در الوهیت، شریکی ندارد، پس مراد از جمله‌ <span class="aya" rel="28_75" data-words="15-16">ضل عنهم</span> به طور استعاره این است که: غایب شد از ایشان که سایر مفسرین<span class="footnote" rel="1" title="روح المعانی، ج ۲۰، ص ۱۰۹">*</span> نیز جمله را بهمین معنا تفسیر کرده‌اند، و بنا بر این در کلام، تقدیم و تاخیری شده، و اصل در آن فضل عنهم ما کانوا یفترون فعلموا ان الحق للَّه-غایب شد از ایشان آنچه افتراء می‌بستند، و در نتیجه فهمیدند که حق با خدای   <code class="page" rel="16,105"/> تعالی بوده ، می‌باشد. </p> <p>بنا بر این، جمله <span class="aya" rel="28_75" data-words="11-13">أن الحق لله</span> نظیر سخن یک قاضی است که در بین دو نفر که با هم نزاع دارند، و هر یک حق را برای خود ادعاء می‌کند، می‌گوید، الحق لفلان-حق با فلانی است ، در اینجا گویا خدای تعالی با مشرکین نزاع دارد، و هر یک از دو طرف نزاع، حق را به خود می‌دهد، مشرکین ادعا می‌کنند که الوهیت یعنی معبودیت، حق شرکای ایشان است، و خدای تعالی ادعاء می‌کند که تنها حق اوست، و از خصم خود می‌خواهد تا بر مدعای خود برهان بیاورند، و مشرکین هیچ برهانی نمی‌یابند، در چنین وضعی متوجه می‌شوند که در اشتباه بوده‌اند، و معبودیت حق خدای سبحان است، پس الوهیت حق ثابتی است که هیچ ریبی در آن نیست، و وقتی حق غیر خدا نباشد، قهرا حق خدای تعالی خواهد بود، چون گفتیم اصل آن ثابت است. این وجه به ظاهرش وجه صحیحی است، و عیبی هم ندارد، و لیکن آنچه از آیه شریفه برمی‌آید چیزی دیگر است، زیرا از آیه برمی‌آید که یکی از خصایص روز قیامت این است که: در آن روز حق-که در دنیا آمیخته با باطل و باطلها بود-جدای از هر باطلی ظهور می‌کند، آنهم ظهوری مشهود و لمس شدنی، که دیگر هیچ گونه پرده و خفایی بر آن نباشد، در آن روز هر باطلی که در دنیا خود را به صورت حق در آورده، و شبیه حق ساخته بود، از میان برداشته می‌شود، و لازمه این ظهور این است که مساله الوهیت هم آن چنان ظاهر شود که هیچ ستر و خفایی بر آن نباشد، پس همه افتراهای شرک که به این مساله بسته بودند، از میان می‌رود، و این از بین رفتن افتراها از آثار شدت ظهور حق است، پس در چنین روزی دیگر حاجت به این نمی‌افتد که از مشرکین برهان بخواهند، نه اینکه چون دلیلی نمی‌یابنددر نتیجه به وحدانیت خدای تعالی در الوهیت علم حاصل کنند، و خلاصه، آیه شریفه نمی‌خواهد بر سبیل احتجاجات فکری احتجاج کند-دقت فرمایید-. </p> <p>با این بیانی که ما برای آیه شریفه ذکر کردیم پاسخ دو اشکال که به آیه شریفه شده، داده می‌شود، اشکال اول این است که: از کلام خدای تعالی استفاده می‌شود که مشرکین هیچ حجتی بر ادعای خود ندارند، و با این حال وجه اینکه در دنیا هم چنان بر باطل می‌مانند تا اینکه در روز قیامت برایشان علم حاصل می‌شود که حق با خداست، چیست؟ و چرا این علم در دنیا برایشان حاصل نمی‌گردد، جوابش این شد که در دنیا حق و باطل بهم آمیخته است، و چه بسیار باطلها که خود را شبیه به حق جلوه می‌دهند، ولی روز قیامت روز کشف حقایق، و جدا شدن آنها از باطل است. <code class="page" rel="16,106"/> اشکال دوم اینکه: چرا در آیه شریفه به جای اینکه بفرماید: و ضل عنهم ما کانوا یفترون فعلموا ان الحق للَّه ، جمله‌ها مقدم و مؤخر شده؟ و فرموده: <span class="aya" rel="28_75" data-words="10-19">فعلموا أن الحق لله و ضل عنهم ما کانوا یفترون</span> و این تقدیم و تاخیر غیر از سجع و قافیه نکته روشنی ندارد. جواب این اشکال هم این شد که مفاد جمله‌ <span class="aya" rel="28_75" data-words="14-16">و ضل عنهم...</span>، اثری است که بر مفاد جمله‌ <span class="aya" rel="28_75" data-words="10-13">فعلموا أن الحق لله</span> مترتب می‌شود، ساده‌تر بگوییم بعد از آنکه حق بی پرده ظاهر گردد خود بخود افترای مشرکین از بین می‌رود. </p> <p>ممکن هم هست بگوییم که: کلمه حق در جمله‌ <span class="aya" rel="28_75" data-words="10-13">فعلموا أن الحق لله</span> مصدر است، که در این صورت برگشت معنای جمله، به معنای آیه‌ <span class="aya" rel="24_25" data-words="6-12">و یعلمون أن الله هو الحق المبین</span><span class="footnote" rel="1" title="می‌دانند که خداست آن حقی که آشکار است سوره نور، آیه ۲۵">*</span> می‌باشد، یعنی اینکه در آیه مورد بحث فرمود حق برای خداست، معنایش همان معنای آیه نور است که می‌فرماید خدا حق است، البته این در صورتی است که مراد از این کلمه، حق بالذات باشد، و اگر مراد همه حق‌ها باشد، معنایش این می‌شود که: تمامی حق‌ها به او منتهی می‌شود، و قائم به اوست، هم چنان که فرمود <span class="aya" rel="3_60" data-words="1-3">الحق من ربک</span><span class="footnote" rel="2" title="سوره آل عمران، آیه ۶۰">*</span> -حق از پروردگار تو است . و نفرمود: الحق مع ربک-حق با پروردگار تو است . </p> <h3>بحث روایتی‌ <span class="title" rel="28_57 28_68 28_75 28_58 28_59 28_60 28_61 28_62 28_63 28_64 28_65 28_66 28_67 28_69 28_70 28_71 28_72 28_73 28_74"> (چند روایت در ذیل برخی آیات گذشته) </span> </h3> <p> در تفسیر قمی در ذیل آیه‌ <span class="aya" rel="28_57" data-words="1-9">و قالوا إن نتبع الهدی معک نتخطف من أرضنا</span> از معصوم  (ع) آورده که فرمودند: این آیه در باره قریش نازل شد، که رسول خدا (ص) ایشان را به اسلام و هجرت دعوت کرد، قریش گفتند: اگر ما هدایت را با تو پیروی کنیم از سرزمینمان ربوده می‌شویم، خدای تعالی در پاسخشان فرمود: <span class="aya" rel="28_57" data-words="10-29">أ و لم نمکن لهم حرما آمنا یجبی إلیه ثمرات کل شیء رزقا من لدنا و لکن أکثرهم لا یعلمون</span><span class="footnote" rel="3" title="تفسیر قمی، ج ۲، ص ۱۴۲">*</span>. </p> <p>مؤلف: این معنا را صاحب کشف المحجه<span class="footnote" rel="4" title="کشف المحجة، ص ۱۷۵ (ط نجف)">*</span> و مرحوم مفید در روضة الواعظین<span class="footnote" rel="5" title="روضة الواعظین، ج ۱، ص ۵۴ (ط قم)">*</span>، روایت کرده‌اند، سیوطی هم در الدر المنثور از ابن جریر، ابن ابی حاتم، و ابن مردویه، از ابن           <code class="page" rel="16,107"/> عباس روایت کرده<span class="footnote" rel="1" title="الدر المنثور، ج ۵، ص ۱۳۴ (ط بیروت)">*</span>. </p> <p>و در الدر المنثور است که نسایی و ابن منذر از ابن عباس روایت کرده‌اند که گفت: گوینده این حرف که‌ <span class="aya" rel="28_57" data-words="3-9">إن نتبع الهدی معک نتخطف من أرضنا</span> حارث بن عامر بن نوفل بود<span class="footnote" rel="2" title="الدر المنثور، ج ۵، ص ۱۳۴">*</span>. </p> <p>و در تفسیر قمی در ذیل آیه‌ <span class="aya" rel="28_68" data-words="1-11">و ربک یخلق ما یشاء و یختار ما کان لهم الخیرة...</span> فرموده‌اند: این خدا است که امام را اختیار می‌کند، و مردم این حق را ندارند که امام اختیار کنند<span class="footnote" rel="3" title="تفسیر قمی، ج ۲، ص ۱۴۳">*</span>. </p> <p>مؤلف: این روایت از باب جری و تطبیق مصداق بر کلی است، می‌فرماید: یکی از اموری که به دست خدای تعالی است، نه به دست مردم مساله امامت است، و این بر اساس این مساله است که نصب امام معصوم واجب است از جانب خدای تعالی باشد، همانطور که بعث انبیاء واجب است از جانب او باشد، که تفصیل این مساله در سابق گذشت. </p> <p>و در همان کتاب در روایت ابی الجارود، از امام باقر (ع) آمده که در ذیل آیه‌ <span class="aya" rel="28_75" data-words="1-6">و نزعنا من کل أمة شهیدا</span> فرمود: شهید از این امت، امام این امت است. </p> <p>مؤلف: این نیز از باب جری و تطبیق مصداق بر کلی است<span class="footnote" rel="4" title="تفسیر قمی، ج ۲، ص ۱۴۳">*</span>. </p> 
