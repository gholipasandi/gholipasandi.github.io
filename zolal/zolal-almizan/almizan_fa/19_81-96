<h3 class="ayas">سوره مریم آیه‌های ۸۱ تا ۹۶</h3><code class="section" rel="19_81-96"/><h3>ترجمه آیات</h3> <p> <span class="trans" rel="19_81">و غیر از خدا خدایانی گرفته‌اند که مایه عزتشان شود.  «۸۱» </span><span class="trans" rel="19_82">هرگز (چنین نیست این خدایان) از عبادت ایشان بیزاری خواهند جست، و مخالف آنان خواهند شد.  «۸۲» </span><span class="trans" rel="19_83">مگر ندیدی که ما شیطانها را به سوی کافران فرستادیم تا به سختی تحریکشان کنند.  «۸۳» </span><span class="trans" rel="19_84">تو در باره ایشان عجله مکن که ما برای آنان روزشماری می‌کنیم، شمار کردنی دقیق. <code class="page" rel="14,147"/> «۸۴» </span><span class="trans" rel="19_85"> روزی که پرهیزکاران را محشور کنیم که به پیشگاه خدای رحمان وارد شوند.  «۸۵» </span><span class="trans" rel="19_86">و گنه‌کاران را تشنه به سوی جهنم برانیم.  «۸۶» </span><span class="trans" rel="19_87">شفاعتی ندارند مگر اینکه از خدای رحمان پیمانی گرفته باشند.  «۸۷» </span><span class="trans" rel="19_88">گویند خدا فرزندی (برای خود) برگزیده است.  «۸۸» </span><span class="trans" rel="19_89">حقا چیزی زشت و بد آورده‌اید.  «۸۹» </span><span class="trans" rel="19_90">چیزی که نزدیک است آسمانها از هول آن متلاشی گردد و زمین بشکافد و کوه‌ها در هم شکسته، فرو افتد.  «۹۰» </span><span class="trans" rel="19_91">از آن رو که برای خدای رحمان فرزندی ادعاء کرده‌اند.  «۹۱» </span><span class="trans" rel="19_92">سزاوار نیست که خدای رحمان فرزندی برگزیند.  «۹۲» </span><span class="trans" rel="19_93">در آسمان‌ها و زمین هیچ کس نیست مگر آنکه با بندگی به سوی خدا آمدنی است.  «۹۳» </span><span class="trans" rel="19_94">خدا همه را احصاء کرده و شمارشان کرده است، آنهم شماره کردنی کامل.  «۹۴» </span><span class="trans" rel="19_95">و همگیشان روز قیامت تنها به پیشگاه خدا وارد شوند.  «۹۵» </span><span class="trans" rel="19_96">کسانی که ایمان آورده و کارهای شایسته کرده‌اند خدای رحمان برای آنها محبتی قرار خواهد داد.  «۹۶» </span></p>                           <h3>بیان آیات</h3> <p> این آیات، فصل سوم از اعتقادات کفار را نقل می‌کند، و آن عبارت است از شرک به خدا با برگزیدن خدایانی دیگر، و اینکه گفته‌اند: <em>خدا فرزند گرفته</em> و پاسخ از آنها. </p> <h3> <span class="title" rel="19_81 19_82 19_83 19_84 19_85 19_86 19_87 19_88 19_89 19_90 19_91 19_92 19_93 19_94 19_95 19_96">معنای اینکه فرمود: مشرکین جز خدا آلهه‌ای گرفتند تا برای آنان عزت باشند </span> </h3> <p> <span class="aya" rel="19_81" data-words="1-9">و اتخذوا من دون الله آلهة لیکونوا لهم عزا</span>. </p> <p>منظور از این آلهه، ملائکه و جن و مقدسین از انسانها و جباران از ملوک است، چون بیشتر مشرکین برای ملوک قداستی آسمانی قائل بودند. </p> <p>و معنای اینکه فرمود تا عزت آنان باشند، این است که تا شفیع آنان باشند و به درگاه خدا نزدیکشان کنند، و در نتیجه به عزت دنیا برسند، و این عزت ایشان را به سوی خیرات کشانده و از شر دور بدارد. و بعضی<span class="footnote" rel="1" title="کشاف، ج ۳، ص ۴۱">*</span> از مفسرین که منظور از عزت را شفاعت در آخرت برای ایشان دانسته، از این مطلب غفلت کرده که مشرکین قائل به قیامت و زندگی دیگر نبودند. </p> <h3> <span class="title" rel="19_82">مقصود آیه: <span class="aya" rel="19_82" data-words="1-7">کلا سیکفرون بعبادتهم و یکونون علیهم ضدا</span> </span> </h3> <p> <code class="aya" rel="19_82"/> <span class="aya" rel="19_82" data-words="1-7">کلا سیکفرون بعبادتهم و یکونون علیهم ضدا</span>. </p> <p><span class="phrase">کلمه <em>ضد</em> به حسب لغت به معنای منافی‌ای است که با هیچ چیز جمع نشود، و از اخفش هم نقل شده که ضد، هم به واحد اطلاق می‌شود و هم به جمع، مانند <em rel="fa_19_83_4-4" data-sentence="145:18">رسول</em> و  <em>عدو</em> .</span> ولی بعضی<span class="footnote" rel="1" title="منهج الصادقین، ج ۵، ص ۴۵۴">*</span> از علمای لغت آن را رد کرده‌اند، و اطلاق ضد در آیه بر جمع آلهه را با اینکه کلمه ضد مفرد است، چنین توجیه کرده که: چون آلهه همگی متفقند در دشمنی با این مشرکین، و دشمنی با عبادتشان، پس در نتیجه حکم یک فرد واحد را دارند، و به همین جهت صحیح است مفرد بر آنان اطلاق شود. </p> <p><span class="phrase">از ظاهر سیاق بر می‌آید که دو ضمیر <em rel="fa_19_82_2-2" data-sentence="34:1332">سیکفرون</em> و <em rel="fa_19_82_5-5" data-sentence="96:1314">یکونون</em> به آلهه بر می‌گردد، و دو ضمیر <em>بعبادتهم</em> و <em>علیهم</em> به مشرکین که آن آلهه را برای خود اتخاذ کردند، و معنای آیه چنین است: به زودی آلهه به عبادت این مشرکین کفر می‌ورزند، و همین آلهه ضد و بر علیه ایشان می‌شوند، نه طرفدارشان، بلکه به دشمنیشان برمی‌خیزند، و اگر آن طور که مشرکین خیال می‌کردند مایه عزت آنها خواهند شد، باید همیشه مایه عزتشان باشند، ولی نیستند، نظیر این بیان در آیه‌ <span class="aya" rel="16_86" data-words="1-20">و إذا رأی الذین أشرکوا شرکاءهم، قالوا ربنا هؤلاء شرکاؤنا الذین کنا ندعوا من دونک، فألقوا إلیهم القول إنکم لکاذبون</span><span class="footnote" rel="2" title="و هنگامی که مشرکان معبودهایی را که شریک خدا قرار دادند می‌بینند که می‌گویند: پروردگارا اینها شریکانی است که ما به جای تو آنها را می‌خواندیم، در این هنگام معبودان به آنها می‌گویند شما دروغگو هستید سوره نحل، آیه ۸۶">*</span> آمده، و از آن روشن‌تر در آیه‌ <span class="aya" rel="35_13-14" data-words="24-48">و الذین تدعون من دونه ما یملکون من قطمیر، إن تدعوهم لا یسمعوا دعاءکم، و لو سمعوا ما استجابوا لکم، و یوم القیامة یکفرون بشرککم</span><span class="footnote" rel="3" title="و خدایانی که شما به جای او می‌خوانید حتی روکشی از هسته خرما را مالک نیستند علاوه بر این اگر آنها را بخوانید دعایتان را نمی‌شنوند و اگر هم بشنوند استجابتتان نمی‌کنند و روز قیامت به شرک شما کافر می‌شوند سوره فاطر، آیه ۱۳ و ۱۴">*</span> آمده است.</span> </p> <p>و چه بسا بعضی<span class="footnote" rel="4" title="منهج الصادقین، ج ۵، ص ۴۵۴">*</span> از مفسرین عکس این معنا را احتمال داده باشند، و ضمیر <em>هم</em> را به آلهه برگردانده باشند، که بنا بر آن معنای آیه این می‌شود: به زودی مشرکین به پرستش آلهه کفر می‌ورزند، و ضد آنها می‌شوند، هم چنان که نظیر این معنا در آیه‌ <span class="aya" rel="6_23" data-words="1-13">ثم لم تکن فتنتهم إلا أن قالوا و الله ربنا ما کنا مشرکین</span><span class="footnote" rel="5" title="فتنه‌شان جز بدینجا نمی‌انجامد که بگویند به پروردگارمان خدا، سوگند که ما مشرک نبودیم">*</span> آمده است. </p> <p>           <code class="page" rel="14,149"/> ولی <span class="phrase">ظاهر سیاق، این معنا را بعید می‌دارد، برای اینکه از ظاهر سیاق بر می‌آید که کلمه <em rel="fa_19_82_7-7" data-sentence="79:207">ضدا</em> که در مقابل کلمه <em rel="fa_19_81_9-9" data-sentence="151:177">عزا</em> قرار گرفته، وصف آلهه باشد، نه مشرکین، و لازمه این آن است که آلهه که ضد مشرکین می‌شوند عبادت مشرکین را کافر گردند، ترتیبی که در ضمائر آیه است این معنا را می‌رساند، نه عکس آن را.</span> </p> <p>علاوه بر این اگر عکس بود باید می‌فرمود سیکفرون بهم-به زودی به آنها کافر می‌شوند نه اینکه بفرماید <span class="aya" rel="19_82" data-words="2-3">سیکفرون بعبادتهم</span> چون که آلهه مشرکین را عبادت نکردند تا مشرکین به عبادت آنها کافر گردند. </p> <p>و منظور از کفر آلهه در روز قیامت نسبت به عبادت مشرکین، و ضد ایشان شدن، این است که آن روز حقیقت امر بر مشرکین ظاهر می‌گردد، چون شان قیامت همین است که حقایق در آن روز روشن شود، نه اینکه حقایق آن روز موجود شوند، و اگر این حقایق آن روز موجود شوند، یعنی در دنیا آلهه نسبت به عبادت مشرکین کافر نبوده باشند، و آن روز کافر شوند، استدلال آیه تمام نمی‌شود (دقت فرمائید) و بنا بر این معنا، جمله‌ <span class="aya" rel="19_83" data-words="1-3">أ لم تر</span> به خوبی مترتب می‌شود بر جمله‌ <span class="aya" rel="19_82" data-words="1-2">کلا سیکفرون...</span>. </p> <p><code class="aya" rel="19_83"/> <span class="aya" rel="19_83" data-words="1-10">أ لم تر أنا أرسلنا الشیاطین علی الکافرین تؤزهم أزا</span>. </p> <p>کلمه <em>از</em> و کلمه <em>هز</em> به یک معنا است، و آن عبارت است از تکان دادن به شدت، و مراد این است که شیطانها کفار را با شدت به سوی شر و فساد تکان می‌دهند، تحریک می‌کنند، و به پیروی باطل تشویق نموده و به وسیله تزلزل از فضیلت استقامت و ثبات بر حق گمراهشان می‌سازند. </p> <p>و <span class="phrase">اگر در آیه شریفه ارسال شیطانها را به خدا نسبت داده، از آنجایی که از باب مجازات است هیچ عیبی ندارد، چون مشرکین به حق کفر ورزیدند، و خدا هم از در مجازات شیطانها را فرستاد تا کفر و گمراهیشان را زیادتر کنند، شاهد این معنا هم جمله‌ <span class="aya" rel="19_83" data-words="7-8">علی الکافرین</span> است، زیرا اگر از باب مجازات نبود، و فرستادن شیطانها به منظور گمراهی ابتدایی آنها بود، می‌فرمود <em>علیهم</em> نه اینکه به جای ضمیر اسم ظاهر <em rel="fa_19_83_7-7" data-sentence="434:11">کافرین</em> را بیاورد.</span> </p> <p>این آیه شریفه به خاطر اینکه جمله‌ <span class="aya" rel="19_83" data-words="1-3">أ لم تر</span> در صدر آن آمده، و معنای استشهاد را افاده می‌کند، در مقام تایید مطلب آیه قبلی است که می‌فرماید: آلهه کفار ضد ایشان می‌شوند، نه عزت آنان، چون تحریک شیطانها، مشرکین را به سوی شر و فساد و پیروی باطل، {Pقسوره انعام، آیه 23. P}<code class="page" rel="14,150"/> دشمنی و ضدیت است، و همین شیاطین از جمله همان آلهه جنی ایشانند که مایه عزت خود می‌پنداشتند، و اگر این آلهه ضد مشرکین نبودند به چیزی که هلاکت و شقاوتشان در آن است دعوتشان نمی‌کردند. </p> <p>پس آیه شریفه به منزله این است که گفته شود: این آلهه که مشرکین آنها را مایه عزت خود می‌پنداشتند، ضد مشرکین هستند، به دلیل اینکه شیطانها که یک دسته از آلهه ایشانند ایشان را با تکان هر چه شدیدتر به سوی چیزی تحریک می‌کنند که هلاکت و شقاوتشان در آن است، و تازه همین شیطانها هم سر خود نیستند، بلکه هر چه می‌کنند به اذن خدا می‌کنند،  (و این اذن همان است که در آیه از آن به ارسال تعبیر شده) بنا بر این اتصال این آیه به ما قبل خود خیلی روشن است. </p> <p>ولی صاحب تفسیر روح المعانی این آیه را مترتب بر مجموع آیات قبل، یعنی از آیه‌ <span class="aya" rel="19_66" data-words="1-3">و یقول الإنسان</span> تا جمله‌ <span class="aya" rel="19_82" data-words="4-7">و یکونون علیهم ضدا</span> دانسته، و در توجیه کیفیت اتصال آن به ما قبل طول و تفصیل داده و حرفهایی زده است که هیچ فایده‌ای در آن نیست، و با این نظریه خود، سیاق آیات و اتصال ما بعد آیه مورد بحث را به ما قبل به کلی بر هم زده است<span class="footnote" rel="1" title="روح المعانی، ج ۱۶، ص ۱۳۴ و ۱۳۵">*</span>. </p> <h3> <span class="title" rel="19_81 19_82 19_83 19_84 19_85 19_86 19_87 19_88 19_89 19_90 19_91 19_92 19_93 19_94 19_95 19_96">مراد از اینکه فرمود ما نفس‌ها یا روزهای زندگی آنان را می‌شماریم این است که اعمال آنان شمرده و ضبط می‌شود</span> </h3> <p> <code class="aya" rel="19_84"/> <span class="aya" rel="19_84" data-words="1-7">فلا تعجل علیهم إنما نعد لهم عدا</span> کلمه <em>عد</em> به معنای شمردن است، و چون شمردن هر چیزی آن را به آخر می‌رساند و نابود می‌کند، به این عنایت، خدای تعالی در این آیه خواسته است بفرماید: ما عمر ایشان را به آخر می‌رسانیم و تا آخرین نفس می‌شماریم، گویا نفس‌های عمر ایشان را در نزد خود ذخیره کرده، و دانه دانه می‌فرستد تا تمام شود، و آن روزی است که وعده عذابشان داده است. </p> <p>و چون مدت بقای آدمی، مدت آزمایش و امتحان او است، هم چنان که آیه‌ <span class="aya" rel="18_7" data-words="1-11">إنا جعلنا ما علی الأرض زینة لها لنبلوهم أیهم أحسن عملا</span><span class="footnote" rel="2" title="ما آنچه را روی زمین است زینت آن قرار دادیم تا آنها را بیازماییم که کدامینشان بهتر عمل می‌کنند سوره کهف، آیه ۷">*</span> اشاره به آن دارد، در نتیجه شمردن عمر در حقیقت شمردن اعمالی است که در نامه عمر نوشته می‌شود، تا بدان وسیله بنیه زندگی جاودانه آخرت تمام شود، و در آن آنچه مایه سعادت زندگی او در آنجا است، تا دانه آخر شمرده می‌شود، که چه نعمتهایی دارد، و چه نقمتهایی، و همانطور که ماندن جنین در رحم مادر، باعث تمامیت خلقت جسم او می‌شود، ماندن آدمی هم در دنیا برای همین است که     <code class="page" rel="14,151"/> خلقت جانش پخته و تکمیل گردد و خدا آنچه از عطایا برایش تقدیر نموده برایش تا به آخر بشمارد. </p> <p>و بنا بر این جا ندارد که انسانی از خدای تعالی مرگ کسی را طلب کند و در آن استعجال نماید چه انسان کافر فاجر، و چه مؤمن صالح، برای اینکه مدت بقای اولی در دنیا همان مدت شمردن گناهان او است، تا در برابرش کیفر شود، و مدت بقای دومی مدت شمردن حسنات او است، تا در برابرش پاداش داده شود و بدان متنعم گردد، و این آیه شمردن را مقید به هیچ قیدی نکرده، ولی از ظاهرش در بدو نظر چنین فهمیده می‌شود که مقصود شمردن نفس‌ها، یا ایام زندگی است. </p> <p>و به هر حال چه آن باشد، چه این، و چه اعمال، جمله‌ <span class="aya" rel="19_84" data-words="1-3">فلا تعجل علیهم</span> تفریع و نتیجه‌گیری از مطالب گذشته است، و جمله‌ <span class="aya" rel="19_84" data-words="4-5">إنما نعد</span> تعلیل آن است، و در حقیقت علت تاخیر را بیان می‌کند، و خلاصه معنای آیه این است که: از آنجایی که این کفار از گرفتن بتها به عنوان خدا هیچ سودی نمی‌برند، هم خودشان، و هم خدایانشان، به سوی ما بر می‌گردند، و به هیچ وجه از تحت سلطنت ما بیرون نمی‌شوند، و حتی مسیرشان در دو راه خیر و شر جز به اذن ما نیست، پس تو چرا اینقدر عجله داری من آنها را بگیرم، و یا کارشان را یکسره کنم؟ تو اینقدر کم حوصله و ناراحت مباش، اگر من تاخیر می‌اندازم برای این است که نفسها و اعمالشان را بشمارم. <code class="aya" rel="19_85"/> <span class="aya" rel="19_85" data-words="1-6">یوم نحشر المتقین إلی الرحمن وفدا</span> <span class="phrase">کلمه <em rel="fa_19_85_6-6" data-sentence="5:186">وفد</em> به معنای قومی است که به منظور زیارت و دیدار کسی و یا گرفتن حاجتی و امثال آنها بر او وارد شوند، و این قوم وقتی به نام وفد نامیده می‌شوند که سواره بیایند، کلمه وفد جمع و مفرد آن وافد است.</span> </p> <p>و چه بسا از اینکه جمله‌ <span class="aya" rel="19_85" data-words="4-5">إلی الرحمن</span> در مقابل‌ <span class="aya" rel="19_86" data-words="4-5">إلی جهنم</span> در آیه بعدی قرار گرفته، فهمیده شود که مقصود از وفد به رحمان، محشور شدن به بهشت است، و اگر حشر به بهشت را حشر به رحمان خوانده، بدین جهت است که بهشت مقام قرب خدای تعالی است، پس حشر به بهشت حشر به خدا است، و معنای آیه روشن است. </p> <p><code class="aya" rel="19_86"/> <span class="aya" rel="19_86" data-words="1-6">و نسوق المجرمین إلی جهنم وردا</span> <span class="phrase">کلمه <em rel="fa_19_86_6-6" data-sentence="5:443">ورد</em> به لب تشنه تفسیر شده، و گویااز ورود به آب، یعنی قصد آن کردن و از آن نوشیدن گرفته شده، چون معمولا کسی به قصد آب نمی‌رود مگر آنکه تشنه باشد، به همین مناسبت این کلمه کنایه از عطش شده، و در اینکه سوق به جهنم را مقید به مجرمین کرد، <code class="page" rel="14,152"/> اشعار است به اینکه علت سوقشان همان جرمشان است، نظیر این تعلیق، تعلیقی است که در آیه قبل در حشر به رحمان شده، تا بفهماند علت حشر به رحمان تقوای متقین است، و معنای آیه روشن است.</span> </p> <p><code class="aya" rel="19_87"/> <span class="aya" rel="19_87" data-words="1-9">لا یملکون الشفاعة إلا من اتخذ عند الرحمن عهدا</span> این جمله پاسخ دوم از آلهه گرفتن مشرکین به منظور شفاعت است، و حاصلش این است که اینطور نیست که هر که را انسان دوست بدارد شفاعتش کند، و به همین منظور او را آلهه خود بگیرد، او هم شفیع او بشود، بلکه هر که شفاعت می‌کند، قبلا با خدا عهدی دارد، و این عهد را جز عده‌ای از مقربین درگاه خدا کسی مالک نیست، هم چنان که فرمود: <span class="aya" rel="43_86" data-words="1-15">و لا یملک الذین یدعون من دونه الشفاعة إلا من شهد بالحق و هم یعلمون</span><span class="footnote" rel="1" title="و معبودهایی که به جای خدا عبادت می‌کنند مالک شفاعت ایشان نیستند، تنها کسانی می‌توانند شفاعت کنند که به دین حق شهادت داده عالم به کرده‌های خلق بوده باشند سوره زخرف، آیه ۸۶">*</span>. </p> <p>بعضی<span class="footnote" rel="2" title="تفسیر قمی، ج ۲، ص ۵۵">*</span> از مفسرین گفته‌اند: مراد از آیه شریفه این است که بفرماید: کسانی مالک شفاعتند که نزد خدا عهدی داشته باشند، و آن عهد ایمان به خدا و تصدیق به نبوت است. </p> <p>بعضی<span class="footnote" rel="3" title="فروع کافی، ج ۳، ص ۲۵۹، ح ۳۳">*</span> دیگر گفته‌اند: منظور از عهد همان وعده شفاعتی است که به طوری که از اخبار بر می‌آید به امثال انبیاء و امامان و مؤمنین و ملائکه داده. بعضی<span class="footnote" rel="4" title="الدر المنثور، ج ۴، ص ۲۸۷">*</span> دیگر گفته‌اند: عهد عبارت است از شهادت لا اله الا اللَّه و تبری از حول و قوه غیر خدا و امیدواری به خدا. ولی وجه صحیح‌تر همان وجه اول است که با سیاق مناسب‌تر است. </p> <h3> <span class="title" rel="19_81 19_82 19_83 19_84 19_85 19_86 19_87 19_88 19_89 19_90 19_91 19_92 19_93 19_94 19_95 19_96">مقصود از اینکه مشرکان گفتند: <em>خدا فرزند گرفته</em>  و احتجاج خداوند در رد این سخن باطل</span> </h3> <p> <code class="aya" rel="19_88"/> <span class="aya" rel="19_88" data-words="1-5">و قالوا اتخذ الرحمن ولدا</span>. </p> <p>این جمله از کلمات بت‌پرستان است، و هر چند بعضی از خواص ایشان فرزندی آلهه یا برخی از آنها را برای خدا از باب تشریف دانسته‌اند، نه اینکه در حقیقت خدا فرزندی داشته باشد، بلکه خواسته‌اند از آلهه خود تجلیل کرده باشند گفتند به مثل اینکه فرزند خدایند، و لیکن عامه بت‌پرستان و بعضی دیگر از خواص که به عوام درس می‌دادند این معنا را جدی معتقد بودند، و معتقد بودند که آلهه از حقیقت لاهوت اشتقاق یافته‌اند، و از همان جوهره‌ای که از پدرشان (خدا) هست در آنها نیز هست، و مراد از آیه شریفه هم همین طائفه است، به دلیل اینکه در آیه تعبیر به <em>ولد</em> کرده، نه به <em>ابن</em> ، و همچنین به دلیل مضمون آیه‌ <span class="aya" rel="19_93" data-words="1-7">إن کل من فی السماوات و الأرض</span> تا تمام سه آیه، که همه احتجاج بر نفی فرزند واقعی است، نه     <code class="page" rel="14,153"/> تشریفی. </p> <p><code class="aya" rel="19_89"/><code class="aya" rel="19_90"/><code class="aya" rel="19_91"/> <span class="aya" rel="19_89" data-words="1-4">لقد جئتم شیئا إدا</span>... <span class="aya" rel="19_91" data-words="1-4">أن دعوا للرحمن ولدا</span> کلمه <em>اد</em> -به کسره همزه-به معنای هر چیزی است که منکر و شنیع باشد، و کلمه  <em>تفطر</em> به معنای انشقاق و دو نیم شدن است، و کلمه <em>خرور</em> به معنای سقوط، و کلمه  <em>هد</em> به معنای هدم و ویرانی است. </p> <p>این آیات در مقام بزرگ شمردن گناه و عظیم دانستن آثار گناه است، که آن را به محسوس مثل می‌زند و می‌فرماید: شما با این حرف خود، امری منکر و زشت و شنیع مرتکب شدید، که آن چنان آثار سوء آن بزرگ است که نزدیک است آسمان متلاشی گردد و زمین بشکافد و کوه‌ها فرو ریزد، آن طور فرو بریزد که گویا یک خانه فرو می‌ریزد. </p> <p><code class="aya" rel="19_92"/><code class="aya" rel="19_93"/><code class="aya" rel="19_94"/><code class="aya" rel="19_95"/> <span class="aya" rel="19_92-93" data-words="1-18">و ما ینبغی للرحمن أن یتخذ ولدا، إن کل من فی السماوات و الأرضإلا آتی الرحمن عبدا</span>... <span class="aya" rel="19_95" data-words="4-6">یوم القیامة فردا</span>. </p> <p>مراد از آمدن یک یک آنان به حالت بندگی خدا این است که همه متوجه اویند و ممثل در برابر او بایستند، در حالی که مملوک محضند، هر یک آنان مملوک خدایند، مالک نفع و ضرر و مرگ و حیات و نشور خود نیستند، و این امری است که همین الآن هم ملازم آدمی در زندگی دنیا است، و به همین جهت در آیه، آمدن به حال بندگی، مقید به قیامت نشده به خلاف مضمون آیه چهارم. </p> <p>و مراد از <em>شمردن ایشان</em> تثبیت عبودیت برای آنان است، زیرا بردگان بعد از شمردن و تثبیت در دیوان بندگان، و تسجیل عبودیت بر آنان، سرنوشتشان معین می‌شود، ارزاقشان و وظائفشان و اموری که در آنها عمل می‌کنند، همه تقدیر می‌گردد. </p> <p>و مراد از آمدن تک و تنها در قیامت، آمدن با دست خالی است که مالک هیچ چیز از آنهایی که در دنیا به حسب ظاهر مالک بودند نباشد، در دنیا گفته می‌شد: فلانی حول و قوه‌ای دارد، صاحب مال و اولاد و انصار است، وسائل و اسباب زندگیش فراهم است، و همچنین باور کرده بود که مالک است. ولی آن روز تمامی این اسباب از او فاصله گرفته‌اند، و او تک و تنها است، هیچ چیزی با او نیست، و او به حقیقت معنای عبودیت عبدی است که هیچ چیز را مالک نبوده و نخواهد بود، آری کار قیامت همین است که حقایق را جلوه‌گر می‌سازد. </p> <p>از آنچه گذشت معلوم شد که آنچه آیات در استدلال بر نفی ولد متضمن آن است یک حجت است، که خلاصه‌اش این است که هر چه و هر کس در آسمانها و زمین است بنده خدا<code class="page" rel="14,154"/> و مطیع او در عبودیت است، و از وجود و آثار وجود جز آنچه را خدا به او داده ندارد، و آنچه را هم به او داده از در بندگی و اطاعت پذیرفته، حتی در پذیرفتنش هم اختیاری از خود نداشته و از عبودیتش تنها این معنا ظاهر نمی‌گردد، بلکه اللَّه احصیهم و عدهم عدا ، خدا عبودیت را بر آنان مسجل کرده، و هر یک را در جای خود قرار داده، و او را در کاری که از او می‌خواسته به کار زده، و خود شاهد عبودیتش بوده، باز تنها این نیست، بلکه به زودی هر یک، فرد و تنها نزد او خواهند آمد، در حالی که مالک هیچ چیز نیستند، و همراهشان چیزی ندارند، و با همین وضع است که حقیقت عبودیتشان برای همه روشن می‌شود، و آن را به چشم خود می‌بینند، و وقتی حال تمامی موجودات که در آسمانها و زمین است این باشد، دیگر چطور ممکن است بعضی از همین موجودات فرزند خدا باشد، و واجد حقیقت لاهوتی و مشتق از جوهره آن باشد؟ و چگونه الوهیت با فقر جمع می‌شود؟. </p> <p>و اما منتهی شدن وجود موجودات تنها، به خدای تعالی که آیه اولی متضمن آن است، از مسائلی است که برای معتقدین به صانع جای هیچ تردید نیست، حال چه معتقد به توحید صانع باشد و چه مشرک باشد، همه در آن اتفاق دارند، تنها اختلافی که هست در این است که بعضی به معبودهای بیشتری قائلند، و بعضی آن را یکی می‌دانند، بعضی رب زیادی، یعنی مدبر بسیاری قبول دارند، که یا خدا امر تدبیر را به آنها واگذار کرده، و یا خود مستقل در تدبیرند، و بعضی مدبر را هم یکی می‌دانند. </p> <h3> <span class="title" rel="19_81 19_82 19_83 19_84 19_85 19_86 19_87 19_88 19_89 19_90 19_91 19_92 19_93 19_94 19_95 19_96">اشاره به مراد از اینکه فرمود: خداوند برای مؤمنان صالح العمل مودتی در دلها قرار می‌دهد</span> </h3> <p> <code class="aya" rel="19_96"/> <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span> کلمه <em>ود</em> و <em>مودت</em> به معنای محبت است، و در این آیه شریفه وعده جمیلی از ناحیه خدای تعالی آمده که به زودی برای کسانی که ایمان آورده و عمل صالح می‌کنند، مودتی در دلها قرار می‌دهد، دیگر مقید نکرده کدام دلها، آیا دلهای خودشان یا دلهای دیگران؟ آیا در دنیا، و یا در آخرت و یا بهشت؟ و چون مقید نکرده، وجهی ندارد آن را مانند بعضی‌ها<span class="footnote" rel="1" title="تفسیر طبری، ج ۱۶، ص ۱۰۱">*</span> مقید به بهشت کنیم، و به قول بعضی<span class="footnote" rel="2" title="تفسیر قمی، ج ۲، ص ۵۳">*</span> دیگر مقید به قلوب همه مردم در دنیا کنیم، و یا مقید به قیودی دیگر بسازیم. </p> <p>البته در روایات شان نزول از طرق شیعه<span class="footnote" rel="3" title="تفسیر قمی، ج ۲، ص ۵۳">*</span> و اهل سنت<span class="footnote" rel="4" title="نهج البلاغه صبحی صالح، ص ۴۸۰">*</span> آمده که آیه شریفه در باره علی  (ع) نازل شده، و در بعضی<span class="footnote" rel="5" title="روح المعانی، ج ۱۶، ص ۱۴۳">*</span> دیگر که تنها از طرق اهل سنت نقل شده آمده که در       <code class="page" rel="14,155"/> باره مهاجرین حبشه نازل شده، و در بعضی<span class="footnote" rel="1" title="محاسن ص ۱۸۰، ح ۱۷۰">*</span> دیگر افراد دیگری نام برده شده، و به زودی در بحث روایتی آمده از نظر خوانندگان خواهد گذشت. </p> <p>و به هر حال عموم لفظ آیه به عمومیتش باقی است، و همانطور که گفتیم به هیچ قیدی مقید نیست، و ظاهرا آیه شریفه متصل به جمله سابق، یعنی‌ <span class="aya" rel="19_82" data-words="2-7">سیکفرون بعبادتهم و یکونون علیهم ضدا</span> باشد. </p> <h3>بحث روایتی</h3> <p> در تفسیر قمی به سند خود از ابی بصیر، از امام صادق (ع) روایت کرده که در ذیل آیه‌ <span class="aya" rel="19_82" data-words="1-7">کلا سیکفرون بعبادتهم و یکونون علیهم ضدا</span> فرمود: یعنی روز قیامت، که مقصود آن جناب این است که این شرکایی که مشرکین آنها را معبود خود گرفتند، روز قیامت ضد ایشان خواهند بود، و از ایشان و عبادتشان تا قیامت بیزاری خواهند جست<span class="footnote" rel="2" title="الدر المنثور، ج ۴، ص ۲۸۷">*</span>. </p> <h3> <span class="title" rel="19_84">چند روایت در معنای جمله: <span class="aya" rel="19_84" data-words="4-7">إنما نعد لهم عدا</span> </span> </h3> <p> و در کافی به سند خود از عبد الاعلی مولای آل سام روایت کرده که گفت: از امام صادق (ع) پرسیدم آیه‌ <span class="aya" rel="19_84" data-words="4-7">إنما نعد لهم عدا</span> چه معنا دارد؟ فرمود: به نظر خودت معنایش چیست؟ عرض کردم: شمردن ایام، فرمود پدران و مادران هم که می‌توانند حساب عمر فرزند خود را نگهدارند، بلکه مقصود شمردن نفسهای خلق است<span class="footnote" rel="3" title="تفسیر قمی، ج ۲، ص ۵۷">*</span>. </p> <p>و در نهج البلاغه یکی از کلمات آن حضرت این است که فرمود: نفس‌های آدمی گامهای او است که به سوی اجل خود بر می‌دارد و نیز آن جناب فرمود: هر چیز شمردنی رو به کمی می‌گذارد و بالأخره به آخر می‌رسد، و هر چیزی که انتظارش هست سر انجام می‌آید<span class="footnote" rel="4" title="الدر المنثور، ج ۴، ص ۲۸۵">*</span>. </p> <p>و در الدر المنثور است که عبد بن حمید، از امام ابی جعفر محمد بن علی، روایت کرده که در تفسیر جمله‌ <span class="aya" rel="19_84" data-words="4-7">إنما نعد لهم عدا</span> فرمود: همه چیز را می‌شمارد، حتی نفسها را<span class="footnote" rel="5" title="الدر المنثور، ج ۴، ص ۲۸۴">*</span>. </p> <p>مؤلف: این روایت از سایر روایات عام‌تر است، و بعید نیست که از آن استفاده شود که اصلا اگر در سایر روایات نفس را مصداق آیه دانسته‌اند صرفا از باب مثال بوده. </p> <h3> <span class="title" rel="19_85 19_81 19_82 19_83 19_84 19_86 19_87 19_88 19_89 19_90 19_91 19_92 19_93 19_94 19_95 19_96">روایاتی در باره مقصود از حشر متقین الی الرحمن وفدا</span> </h3> <p> و در محاسن برقی به سند خود از حماد بن عثمان و غیر او از امام صادق (ع) روایت کرده که در معنای کلام خدای عز و جل‌ <span class="aya" rel="19_85" data-words="1-6">یوم نحشر المتقین إلی الرحمن وفدا</span> فرموده: سوار بر اسبان نجیب محشور می‌شوند<span class="footnote" rel="1" title="اصول کافی، ج ۱، ص ۴۳۱ ح ۹۰">*</span>. </p> <p>و <span class="phrase">در تفسیر قمی به سند خود از عبد اللَّه بن شریک عامری، از امام صادق (ع) روایت کرده که فرمود: امیر المؤمنین (ع) از رسول خدا (ص) تفسیر آیه‌ <span class="aya" rel="19_85" data-words="1-6">یوم نحشر المتقین إلی الرحمن وفدا</span> را پرسید، حضرت فرمود: یا علی <em rel="fa_19_85_6-6" data-sentence="252:285">وفد</em> جز بر سوارگان اطلاق نمی‌شود، و مردانی که مورد نظر این آیه است، مردانی هستند که تقوی پیشه کردند، و خدای عز و جل ایشان را دوست داشت و اختصاص به خود داد و از اعمالشان راضی شد، و بدین جهت نام متقین بر آنان نهاد...<span class="footnote" rel="2" title="اصول کافی، ج ۱، ص ۴۳۱ ح ۹۰">*</span>.</span> </p> <p>مؤلف: آن گاه قمی روایتی طولانی نقل می‌کند که رسول خدا در آن جزئیات بیرون آمدن متقین از قبور، و سوار شدن بر ناقه‌های بهشتی، و حرکتشان به سوی بهشت، و داخل شدن و تنعمشان را به آنچه از نعمتهای آن روزی شده‌اند، بیان فرموده است<span class="footnote" rel="3" title="الدر المنثور، ج ۴، ص ۲۸۷">*</span>. </p> <p>و در الدر المنثور است که ابن مردویه از علی (ع) از رسول خدا (ص) روایت کرده که در ذیل این آیه فرمود: بدانید که به خدا سوگند با پای خود محشور نمی‌شوند، و هیچ کس سوقشان نمی‌دهد، بلکه برایشان از بهشت ناقه‌هایی می‌آورند که نظیر آنها را خلایق ندیده است، جهازشان از طلا، و مهارشان از زبرجد، بر آن می‌نشینند تا درب بهشت را بکوبند<span class="footnote" rel="4" title="الدر المنثور، ج ۴، ص ۲۸۷">*</span> مؤلف: و نیز این معنا از ابن ابی الدنیا، و ابن ابی حاتم، ابن مردویه، از طرق چندی، از علی (ع) از رسول خدا رسول خدا روایت شده که در حدیثی طولانی، طرز سوار شدن متقین و حرکت به سوی بهشت و داخل شدن و استقرارشان در آن، و تنعم به نعمتهای آن را بیان فرموده، و در همان کتاب حدیث را از عده‌ای از ارباب جوامع از علی (ع) آورده است<span class="footnote" rel="5" title="الدر المنثور، ج ۴، ص ۲۸۵">*</span>. </p> <h3> <span class="title" rel="19_87">روایاتی در باره مراد از اینکه فرمود کسی مالک شفاعت نیست‌ <span class="aya" rel="19_87" data-words="4-9">إلا من اتخذ عند الرحمن عهدا</span> </span> </h3> <p> و در کافی به سند خود از ابی بصیر از امام صادق (ع) روایت کرده که گفت: از آن جناب معنای آیه‌ <span class="aya" rel="19_87" data-words="1-9">لا یملکون الشفاعة إلا من اتخذ عند الرحمن عهدا</span> را پرسیدم، فرمود: یعنی مگر کسی که به ولایت امیر المؤمنین و امامان بعد از او معتقد شده باشد، این است عهد نزد خدا<span class="footnote" rel="1" title="تفسیر قمی، ج ۲، ص ۵۷">*</span>. </p> <p>مؤلف: در الدر المنثور، از ابن عباس از رسول خدا (ص) روایت کرده که فرمود: هر کس مسرتی داخل قلب مؤمنی کند، مرا مسرور کرده، و هر که مرا مسرور کند در نزد خدا عهدی گرفته.... </p> <p>و از ابو هریره از آن جناب روایت کرده که مقصود از محافظت بر عهد، محافظت بر نمازهای پنجگانه است<span class="footnote" rel="2" title="مجمع البیان، ج ۶، ص ۵۳۱">*</span>، البته در این بین روایات دیگری از طرق عامه و خاصه قریب به همین روایات رسیده که از مجموع آنها استفاده می‌شود: عهدی که از نزد خدا گرفته شده، عبارت است از اعتقاد حق یا عمل صالح، که روز قیامت مؤمن را نجات می‌دهد، و آنچه در روایات متفرقه آمده از باب ذکر مصداق است. </p> <p>این را هم باید دانست که روایات قبلی همه بر این اساسند که مراد از کسی که در آیه مالک شفاعت است آن کسی است که به شفاعت می‌رسد، یا اعم از او و آن کسی است که شفاعت می‌کند، و اما اگر مراد شفیع باشد، اخبار از آن بیگانه است. </p> <p>و در تفسیر قمی به سند خود، از ابی بصیر، از امام صادق (ع) روایت کرده که می‌گوید از آن جناب از آیه‌ <span class="aya" rel="19_88" data-words="1-5">و قالوا اتخذ الرحمن ولدا</span> پرسش نمودم، فرمود: این مربوط به همان حرفی است که مشرکین قریش زده و می‌گفتند: خدای عز و جل دارای فرزند است، و نیز می‌گفتند: ملائکه دخترند، خدای تعالی در رد ایشان فرمود: <span class="aya" rel="19_89" data-words="1-4">لقد جئتم شیئا إدا</span> یعنی سخن بزرگی گفتید <span class="aya" rel="19_90" data-words="1-4">تکاد السماوات یتفطرن منه</span> یعنی آسمان از گفته آنان و نسبتی که دادند نزدیک است متلاشی گردد، <span class="aya" rel="19_90" data-words="5-11">و تنشق الأرض و تخر الجبال هدا</span> زمین از آنچه گفتند شکافته شده و کوه‌ها فرو ریزد <span class="aya" rel="19_91" data-words="1-4">أن دعوا للرحمن ولدا</span> برای اینکه برای خدای رحمان فرزند ادعا کردند، خدای تعالی فرمود: <span class="aya" rel="19_92-95" data-words="1-29">و ما ینبغی للرحمن أن یتخذ ولدا، إن کل من فی السماوات و الأرض إلا آتی الرحمن عبدا، لقد أحصاهم و عدهم عدا، و کلهم آتیه یوم القیامة فردا</span>، یعنی تک تک<span class="footnote" rel="3" title="مجمع البیان، ج ۶، ص ۵۳۱">*</span>. </p> <h3> <span class="title" rel="19_96">روایاتی در ذیل آیه: <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span> و نزول آن در باره امیر المؤمنین (علیه السلام) </span> </h3> <p> و در تفسیر قمی به سند خود، از ابی بصیر، از امام صادق (ع) روایت کرده که گفت: از آن جناب از آیه‌ <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span> پرسیدم، فرمود: یعنی خدا برای آنان محبت و ولایت امیر المؤمنین را قرار می‌دهد، و این همان ودی است که خدا در این آیه وعده داده است<span class="footnote" rel="1" title="الدر المنثور، ج ۴، ص ۲۸۷">*</span>. </p> <p>مؤلف: این روایت را کافی به سند خود از ابی بصیر از آن جناب روایت کرده<span class="footnote" rel="2" title="مجمع البیان، ج ۶، ص ۵۳۲">*</span>. </p> <p>و در الدر المنثور است که ابن مردویه و دیلمی، از براء، روایت کردند که گفت: رسول خدا (ص) به علی فرموده، بگو: اللهم اجعل لی عندک عهدا، و اجعل لی عندک ودا، و اجعل لی فی صدور المؤمنین مودة بعد از این جریان، خدای تعالی این آیه را فرستاد: <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span>، آن گاه اضافه کرد که این آیه در حق علی نازل شده<span class="footnote" rel="3" title="مجمع البیان، ج ۶، ص ۵۳۲">*</span>. </p> <p>و در همان کتاب است که طبرانی و ابن مردویه از ابن عباس روایت کرده‌اند که گفت: این آیه در باره علی بن ابی طالب نازل شده، که می‌فرماید: <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span> و فرمود: مقصود از <em>ود</em> محبت در قلوب مؤمنین است<span class="footnote" rel="4" title="مجمع البیان، ج ۶، ص ۵۳۱">*</span>. </p> <p>و در مجمع البیان در ذیل آیه مورد بحث گفته که در آن چند قول است: یکی اینکه در باره علی (ع) نازل شده، هیچ مؤمنی نیست مگر آنکه در قلبش محبت علی  (ع) هست. این از ابن عباس رسیده و در تفسیر ابی حمزه ثمالی آمده که: امام ابو جعفر (ع) از رسول خدا برایم روایت کرد که به علی (ع) فرمود: بگو  اللهم اجعل لی عندک عهدا، و اجعل لی فی قلوب المؤمنین ودا ، امام امیر المؤمنین  (ع) این دعا را خواند، دنبالش خدای تعالی این آیه را نازل کرد، و نظیر این روایت از جابر بن عبد اللَّه نیز روایت شده<span class="footnote" rel="5" title="مجمع البیان، ج ۳، ص ۵۳۲">*</span>. </p> <p>مؤلف: صاحب روح المعانی گفته: ظاهر این است که آیه بنا بر این روایات در مدینه نازل شده باشد<span class="footnote" rel="6" title="روح المعانی، ج ۱۶، ص ۱۴۳">*</span> لیکن خواننده عزیز متوجه است که هیچ یک از این احادیث دلالت ندارد بر    . </p> <p>         <code class="page" rel="14,159"/> اینکه این داستان در مدینه اتفاق افتاده باشد. </p> <p>و در الدر المنثور است که ابن جریر و ابن منذر و ابن مردویه، از عبد الرحمن بن عوف، روایت کرده‌اند که گفت: وقتی به مدینه هجرت کرد، از فراق رفقای مکه‌اش که از آن جمله شیبة بن ربیعه و عتبة بن ربیعه و امیة بن خلف بودند، دلتنگ شد، خدای تعالی این آیه را نازل کرد <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span><span class="footnote" rel="1" title="مجمع البیان، ج ۶، ص ۵۳۲">*</span>. </p> <p>مؤلف: این حدیث صریح در این است که آیه شریفه در مدینه نازل شده، و لیکن اتفاق همه بر اینکه این سوره با همه آیاتش در مکه نازل شده و در آغاز سوره گذشت این روایت را رد می‌کند. </p> <p>و نیز در همان کتاب است که حکیم ترمذی و ابن مردویه، از علی (ع) روایت کرده‌اند که گفت: از رسول خدا از معنای آیه‌ <span class="aya" rel="19_96" data-words="7-10">سیجعل لهم الرحمن ودا</span> پرسیدم که چیست؟ فرمود: محبت در قلوب مؤمنین و ملائکه مقربین، یا علی خداوند به مؤمنین سه چیز داده، اول مقت و محبت، دوم حلاوت، سوم مهابت در قلوب صالحان<span class="footnote" rel="2" title="الدر المنثور، ج ۴، ص ۲۸۷ و ۲۸۸">*</span>. </p> <p>مؤلف: کلمه <em>مقة</em> به معنای محبت است، و در معنای این روایت بعضی روایات دیگر از طرق اهل سنت رسیده که بنا بر عمومیت لفظ آیه صحیح می‌شود، و البته با خصوصیت مورد نزول منافات ندارد<span class="footnote" rel="3" title="الدر المنثور، ج ۴، ص ۲۸۷ و ۲۸۸">*</span>. </p> 
