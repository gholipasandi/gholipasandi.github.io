<h2 class="sura">سوره مریم مکی است و 98 آیه دارد</h2><h3 class="ayas">سوره مریم آیه‌های ۱ تا ۱۵</h3><code class="section" rel="19_1-15"/><h3>ترجمه آیات</h3> <p> <span class="trans" rel="19_0">بنام خدای رحمان و رحیم،  </span><span class="trans" rel="19_1">کاف، هاء، یا، عین، صاد.  «۱» </span><span class="trans" rel="19_2"> (این رمز عنوان) یادآوری رحمت پروردگارت به بنده خود زکریاست. <code class="page" rel="14,4"/> «۲» </span><span class="trans" rel="19_3"> آن دم که پروردگارش را ندا داد، ندایی پنهانی.  «۳» </span><span class="trans" rel="19_4">گفت پروردگارا!من از پیری استخوانم سست، و سرم سفید شده است، و در زمینه خواندن تو ای پروردگار بی‌بهره نبوده‌ام.  «۴» </span><span class="trans" rel="19_5">من از بعد خویش از وارثانم بیم دارم، و زنم نازا است مرا از نزد خود فرزندی عطا کن.  «۵» </span><span class="trans" rel="19_6">تا از من و از خاندان یعقوب ارث ببرد، و پروردگارا!او را پسندیده گردان.  «۶» </span><span class="trans" rel="19_7"> (پس بدو گفتیم) ای زکریا ما به تو مژده پسری می‌دهیم که نامش یحیی است و از پیش همنامی برای وی قرار نداده‌ایم.  «۷» </span><span class="trans" rel="19_8">گفت: پروردگارا!چگونه باشد مرا پسری با اینکه همسرم نازا است و خودم از پیری به فرتوتی رسیده‌ام؟.  «۸» </span><span class="trans" rel="19_9"> (حامل پیام به وی) گفت: پروردگار تو چنین است، و همو فرموده که این بر من آسان است، از پیش نیز تو را که چیزی نبودی خلق کرده‌ام.  «۹» </span><span class="trans" rel="19_10">گفت: پروردگارا!برای من علامتی بگذار. گفت: نشانه‌ات این باشد که سه شب تمام با مردم سخن گفتن نتوانی.  «۱۰» </span><span class="trans" rel="19_11">پس از عبادتگاه نزد قوم خود شد و با اشاره به آنان دستور داد که صبح و شام خدا را تسبیح گویید.  «۱۱» </span><span class="trans" rel="19_12"> (ما گفتیم) ای یحیی این کتاب را به جد و جهد تمام بگیر. و در طفولیت او را حکمت و فرزانگی دادیم.  «۱۲» </span><span class="trans" rel="19_13">و به او رحمت و محبت از ناحیه خود و پاکی (روح و عمل) بخشیدیم، و او پرهیزکار بود.  «۱۳» </span><span class="trans" rel="19_14">و با پدر و مادرش نیکوکار بود و سرکش و نافرمان نبود.  «۱۴» </span><span class="trans" rel="19_15">درود بر وی روزی که تولد یافت و روزی که می‌میرد و روزی که زنده برانگیخته می‌شود.  «۱۵» </span></p>                         <h3>بیان آیات‌ <span class="title" rel="19_1 19_2 19_3 19_4 19_5 19_6 19_7 19_8 19_9 19_10 19_11 19_12 19_13 19_14 19_15">غرض سوره مریم بشارت و انذار مردم است به بیان داستان زکریا، یحیی و مریم (علیهم السلام) و تقسیم مردم به سه دسته</span> </h3> <p> غرض این سوره به طوری که در آخرش بدان اشاره نموده می‌فرماید: <span class="aya" rel="19_97" data-words="1-11">فإنما یسرناه بلسانک لتبشر به المتقین و تنذر به قوما لدا...</span> بشارت و انذار است، چیزی که هست همین غرض را در سیاقی بدیع و بسیار جالب ریخته نخست به داستان زکریا و یحیی و قصه مریم و عیسی و سرگذشت ابراهیم و اسحاق و یعقوب و ماجرای موسی و هارون و داستان اسماعیل و حکایت ادریس و سهمی که به هر یک از ایشان از نعمت ولایت داده-که یا نبوت بوده و یا <code class="page" rel="14,5"/> صدق و اخلاص-اشاره کرده، آن گاه علت این عنایت را چنین بیان فرموده که این بزرگواران خصلتهای برجسته‌ای داشته‌اند از آن جمله نسبت به پروردگارشان خاضع و خاشع بودند، و لیکن اخلاف ایشان از یاد خدا اعراض نموده به مساله توجه به پروردگار به کلی بی‌اعتناء شدند، و به جای آن دنبال شهوت را گرفتند به همین جهت به زودی حالت <em>غی</em> را که همان از دست دادن رشد است دیدار می‌کنند، مگر آنکه کسی از ایشان توبه کند و به پروردگار خود بازگشت نماید که او سرانجام به اهل نعمت می‌پیوندد. </p> <p>سپس نمونه‌هایی از لغزشهای اهل غی و زورگوییهای آنان و آرای خارج از منطقشان از قبیل نفی معاد، و به خدا نسبت پسر داری دادن، و بت پرستیدن و آنچه که از لوازم این لغزشها است از نکبت و عذاب را خاطر نشان می‌سازد. </p> <p>بنا بر این، می‌توان گفت بیان این سوره شبیه به بیان مدعیی است که برای اثبات دعوی خود مثال‌هایی می‌آورد. کانه گفته شده فلانی را و فلانی و فلانی که از اهل رشد و دارای موهبتی الهی بودند در زندگی این روش را داشتند که دل از شهوات نفس کنده و به سوی پروردگار خود متوجه شدند، و طریقه خضوع و خشوع را پیش گرفتند که هر وقت آیات پروردگارشان را متذکر می‌شدند از صمیم دل خاضع می‌گشتند. و طریقه آدمی به سوی رشد و موهبت همین است، لیکن اخلاف همین نامبردگان این طریقه را کنار گذاشتند، یعنی از عمل اعراض و به شهوات مذموم رو آوردند، و این رویه، ایشان را جز به سوی <em>غی</em> که خلاف رشد است نکشانیده، جز بر باطل استوارترشان نمی‌کند، و سرانجامشان این می‌شود که رجوع به خدا را انکار، و شرکایی برای خدا اثبات نموده، سد راه دعوت هم می‌شوند و این جز به سوی نکبت و عذاب رهنمونشان نمی‌کند. </p> <p>پس این سوره-همانطور که ملاحظه می‌فرمایید-با ذکر چند مثال آغاز و با گرفتن نتیجه‌ای کلی از آن مثلها، که مورد نظر بوده، خاتمه یافته است. و این نتیجه‌گیری از جمله <span class="aya" rel="19_58" data-words="1-5">أولئک الذین أنعم الله علیهم</span><span class="footnote" rel="1" title="سوره مریم، آیه ۵۸">*</span> شروع شده و تا چند آیه بعد ادامه می‌یابد. </p> <p>پس این سوره مردم رابه سه طائفه تقسیم می‌کند:1-آنهایی که خدا انعامشان کرد که یا انبیاء بودند و یا اهل اجتباء و هدایت 2-اهل غی، یعنی آنهایی که مایه و استعداد رشد خود را از دست دادند 3-آن کسانی که توبه نموده ایمان آوردند، و عمل صالح کردند که به زودی به اهل نعمت و رشد می‌پیوندند. و آن گاه ثواب توبه تائبین و مسترشدین و عذاب غاویان   <code class="page" rel="14,6"/> که همنشینان شیطان و از اولیای اویند-را تذکر می‌دهد. </p> <p>این سوره بدون هیچ شکی در مکه نازل شده، زیرا هم عده‌ای از مفسرین<span class="footnote" rel="1" title="مجمع البیان، ج ۶، ص ۵۰۰">*</span> مکی بودن آن را مورد اتفاق دانسته و هم مضامین آیاتش بر این معنا دلالت دارد. </p> <h3> <span class="title" rel="19_1 19_2 19_3 19_4 19_5 19_6 19_7 19_8 19_9 19_10 19_11 19_12 19_13 19_14 19_15">اشاره‌ای در باره حروف مقطعه</span> </h3> <p> <code class="aya" rel="19_1"/> <span class="aya" rel="19_1" data-words="1-1">کهیعص .</span> در سابق در تفسیر آیه اول سوره اعراف گفتیم که: این سوره‌ها از قرآن کریم که حروف مقطعه بر سر آنها آمده خالی از ارتباطی در میان مضامین آنها با آن حروف نیست، پس حروفی که مشترک میان چند سوره است کشف می‌کند از اینکه مضامین آنها نیز مشترک است. </p> <p>مؤید این معنا مناسبت و همجنسی‌ای است که میان این سوره و سوره <em>ص</em> به چشم می‌خورد، چون آن سوره نیز داستان انبیاء را آورده، و به زودی-ان شاء اللَّه-بحث جامعی در باره حروف مقطعه قرآن و ارتباطی که هر یک با مطالب سوره خود دارند ایراد نموده، از نظر خواننده می‌گذرانیم، و در آنجا نیز این بحث را مطرح می‌کنیم که سوره‌هایی که حروف مقطعه مشترک دارند مطالبشان نیز مشترک است، مانند سوره مورد بحث با سوره <em>یس</em> که در هر دو حرف <em>یاء</em> وجود دارد. و باز مانند این سوره و سوره شوری که در هر دو حرف <em>ع</em>  وجود دارد. </p> <p><code class="aya" rel="19_2"/> <span class="aya" rel="19_2" data-words="1-5">ذکر رحمت ربک عبده زکریا .</span> <span class="phrase">ظاهر سیاق این است که کلمه <em rel="fa_19_2_1-1" data-sentence="26:134">ذکر</em> خبری است برای مبتدایی محذوف، و مصدری است در معنای مفعول، و برگشت معنا از نظر تقدیر به این است که این خبر رحمت مذکور پروردگار تو است .</span> و مراد از رحمت، استجابت دعای زکریا به وسیله خدای سبحان است که تفصیل آن از جمله‌ <span class="aya" rel="19_3" data-words="1-3">إذ نادی ربه</span> شروع شده. </p> <p><code class="aya" rel="19_3"/> <span class="aya" rel="19_3" data-words="1-5">إذ نادی ربه نداء خفیا</span>. </p> <p><span class="phrase">ظرف <em>اذ</em> متعلق است به جمله‌ <span class="aya" rel="38_9" data-words="4-5">رحمة ربک</span> و کلمه <em rel="fa_19_3_4-4" data-sentence="104:116">نداء</em> و همچنین <em>مناداة</em> به معنای صدا زدن به آواز بلند است، در مقابل <em>مناجات</em> که به معنای آهسته صدا زدن است.</span> </p> <p><span class="phrase">خواهی گفت: اگر نداء به این معنا است پس چرا خدای تعالی آن را با وصف <em rel="fa_19_3_5-5" data-sentence="67:261">خفی</em>  توصیف کرد؟ می‌گوییم منافاتی ندارد، زیرا ممکن است همین دعوت با صدای بلند در جایی صورت گیرد که احدی آن را نشنود، مانند بیابان و امثال آن، هم چنان که جمله‌ <span class="aya" rel="19_11" data-words="1-5">فخرج علی قومه من المحراب</span> هم اشعاری به این معنا دارد.</span> </p> <p>   <code class="page" rel="14,7"/> بعضی<span class="footnote" rel="1" title="مفردات راغب، ماده &lt;em&gt;ندا&lt;/em&gt; ">*</span> گفته‌اند: عنایت، در تعبیر به نداء این است که حضرت زکریا خود را از خدا دور تصور کرده، و خواسته است رعایت این ادب را بکند که گناهان و بدیهایش او را از خدا دور کرده است، هم چنان که حال هر کسی که از عذاب خدا بترسد همین طور است که خود را دور می‌بیند. </p> <h3> <span class="title" rel="19_1 19_2 19_3 19_4 19_5 19_6 19_7 19_8 19_9 19_10 19_11 19_12 19_13 19_14 19_15">سخن جناب زکریا (علی نبینا و آله و علیه السلام) با خدای تعالی، و مفاد جملات، و نکات و ظرائف آن سخنان</span> </h3> <p> <code class="aya" rel="19_4"/> <span class="aya" rel="19_4" data-words="1-6">قال رب إنی وهن العظم منی...</span>. </p> <p>این آیه زمینه‌چینی می‌کند برای درخواستی که بعدا از زکریا نقل می‌نماید که گفت: <span class="aya" rel="19_5" data-words="11-15">فهب لی من لدنک ولیا</span>. </p> <p>و اگر کلمه <em>رب</em> را جلوتر آورد برای استرحام بوده و خواسته در مقدمه دعا، دریای رحمت خدا را به خروش آورد و بعد دعا کند. و اگر با کلمه <em>ان</em> مطلب خود را تاکید کرد برای این است که برساند حاجتش به داشتن فرزند حاجتی است مبرم و حیاتی. و <span class="phrase">کلمه  <em rel="fa_19_4_4-4" data-sentence="6:31">وهن</em> به معنای ضعف و نقصان نیرو است.</span> و اگر این ضعف خود را به استخوانهایش اختصاص داد برای این است که آدمی در تمامی حرکتها و سکونهایش بر آن قرار می‌گیرد. </p> <p>و اگر نگفت <em>استخوانهایم</em> و یا <em>استخوانم</em> برای این است که ضعف را به جنس استخوان نسبت دهد، و هم اینکه اجمالی باشد برای تفصیل بعد. </p> <p> <span class="aya" rel="19_4" data-words="7-10">و اشتعل الرأس شیبا</span> <span class="phrase">- <em rel="fa_19_4_8-8" data-sentence="2:74">اشتعال</em> به معنای انتشار زبانه آتش و سرایت آن است، در هر چیزی که قابل احتراق باشد.</span> در مجمع البیان گفته: جمله‌ <span class="aya" rel="19_4" data-words="7-10">و اشتعل الرأس شیبا</span> از بهترین استعارات است، و معنایش این است که سفیدی موی در سر من منتشر شده آن چنان که شعاع آتش منتشر می‌شود، و کانه منظور از شعاع آتش همان زبانه آن است<span class="footnote" rel="2" title="مجمع البیان، ج ۶، ص ۵۰۱">*</span>. </p> <p> <span class="aya" rel="19_4" data-words="11-16">و لم أکن بدعائک رب شقیا</span> - <em>شقاوت</em> خلاف سعادت است، و گویا منظور از آن محرومیت از خیر است که یا لازمه شقاوت است و یا خود آن. <span class="phrase">کلمه <em rel="fa_19_4_14-14" data-sentence="5:77">بدعائک</em> متعلق به شقی است، و <em>باء</em> آن باء سببیت و یا به معنای <em>فی</em> است.</span> و معنای آیه این است که: پروردگارا!من همواره به سبب دعای خود قرین سعادت بوده‌ام و هر وقت تو را می‌خواندم اجابتم می‌فرمودی، بدون اینکه مرا شقی و محروم سازی. و یا این است که: پروردگارا من هیچ وقت در دعای خود از ناحیه تو محروم و خائب نبوده‌ام، مرا به اجابت کردنت عادت داده‌ای و هر وقت تو را می‌خواندم قبول می‌نمودی. به هر صورت چه معنا آن باشد و چه این، کلمه دعاء مصدر مضاف به مفعول است. </p> <p>     <code class="page" rel="14,8"/> <span class="phrase">بعضی از مفسرین<span class="footnote" rel="1" title="روح المعانی، ج ۱۶، ص ۶۰ با اندکی تفاوت">*</span> گفته‌اند: کلمه <em rel="fa_19_4_14-14" data-sentence="116:190">دعائک</em> مصدر مضاف به فاعل است، و معنایش این است: پروردگارا!من هیچوقت نسبت به دعوتت که مرا به سوی بندگی و اطاعت می‌خواند شقی و متمرد نبوده‌ام، هر وقت مرا دعوت کردی اطاعت کردم و به خلوص عبادتت نمودم.</span> لیکن معنای اول روشن‌تر است. </p> <p>و در تکرار کلمه <em>رب</em> و قرار دادن آن بین اسم <em>کان</em> و خبرش در جمله‌ <span class="aya" rel="19_4" data-words="11-16">و لم أکن بدعائک رب شقیا</span> بلاغتی است که ممکن نیست با هیچ مقیاسی اندازه‌گیری نمود، و همچنین در نظیر آن، یعنی جمله‌ <span class="aya" rel="19_6" data-words="7-10">و اجعله رب رضیا .</span> <code class="aya" rel="19_5"/><code class="aya" rel="19_6"/> <span class="aya" rel="19_5" data-words="1-10">و إنی خفت الموالی من ورائی و کانت امرأتی عاقرا .</span> تتمه تمهید و زمینه‌چینی است که گفتیم قبل از دعای خود کرده. و منظور از  <em>موالی</em> عموها و پسر عموها هستند. بعضی<span class="footnote" rel="2" title="مجمع البیان، ج ۶، ص ۵۰۲ به نقل ابن عباس">*</span> گفته‌اند منظور از <em>موالی</em>  <em>کلالة</em> است، و بعضی<span class="footnote" rel="3" title="مجمع البیان، ج ۶، ص ۵۰۲ به نقل از مجاهد">*</span> دیگر گفته‌اند <em>عصبه</em> است. و بعضی<span class="footnote" rel="4" title="مجمع البیان، ج ۶، ص ۵۰۲ به نقل از امام جعفر صادق (ع)">*</span> گفته‌اند تنها پسر عموها است، و بعضی<span class="footnote" rel="5" title="مجمع البیان، ج ۶، ص ۵۰۲ به نقل از کلبی">*</span> گفته‌اند که منظور ورثه است. و به هر حال، به هر معنا که باشد غیر اولاد صلبی است. و مقصود از اینکه گفت از موالی می‌ترسم این است که از عمل موالی می‌ترسم. و <span class="phrase">مقصود از <em rel="fa_19_5_5-6" data-sentence="9:16">من ورائی</em> بعد از مرگ است.</span> و خلاصه اینکه حضرت زکریا می‌ترسیده از اینکه از دنیا برود و نسلی که وارث او باشند، نداشته باشد، و این کنایه از همان بی‌اولاد مردن است. </p> <p>کلمه <em>عاقر</em> در جمله‌ <span class="aya" rel="19_5" data-words="7-10">و کانت امرأتی عاقرا</span> به معنای زن نازا است، و مرد عاقر آن مردی را گویند که فرزنددار نشده باشد. </p> <p>و اینکه چنین تعبیر کرده که <em>همسرم عاقر است</em> خود دلالت می‌کند بر اینکه همسرش علاوه بر اینکه تا آن روز که این دعا را می‌کرده فرزند نیاورده از سن فرزنددار شدن هم گذشته بوده است. </p> <p>و ظاهر اینکه کلمه <em>ان</em> را تکرار نکرده و فرموده: <span class="aya" rel="19_5" data-words="2-9">إنی خفت الموالی من ورائی و کانت امرأتی...</span> این است که جمله و کانت... حالیه است، و مجموع کلام یعنی‌ <span class="aya" rel="19_5" data-words="1-4">و إنی خفت الموالی...</span> عاقرا فصل واحدی از داستان است، و این معنا را می‌رساند که چون همسرم           <code class="page" rel="14,9"/> عاقر است جا دارد که از ورثه بعد از خودم بترسم. پس مجموع زمینه‌چینی‌هایی که آن جناب برای دعای خود کرده است به دو بخش بر می‌گردد: اول اینکه خدای عز و جل او را در طول زندگیش و تا روزی که پیری سالخورده شده به استجابت دعا عادت داده. دوم اینکه او از ورثه بعد از مرگش می‌ترسد، چون همسرش عاقر است. </p> <p>و ممکن است کلام را به سه بخش تقسیم نمود، به اینکه پیری خودش را یک بخش و عاقر بودن همسرش را بخش مستقل دیگری شمرد. </p> <h3> <span class="title" rel="19_6 19_5">فرزند خواستن زکریا (علیه السلام) از خداوند (<span class="aya" rel="19_5-6" data-words="11-16">فهب لی من لدنک ولیا، یرثنی...</span>) </span> </h3> <p> <span class="aya" rel="19_5-6" data-words="11-25">فهب لی من لدنک ولیا، یرثنی و یرث من آل یعقوب و اجعله رب رضیا .</span> این همان دعائی است که گفتیم برای ادای آن زمینه‌چینی کرد، و در آن موهبت الهیی را که درخواست کرد مقید به قید <span class="aya" rel="19_5" data-words="13-14">من لدنک</span> نمود، چون از اسباب عادی مایوس شده بود. یکی از اسباب عادی که در اختیار او و هر فرد دیگری است استعداد شوهر است که آن جناب این استعداد را به خاطر پیری از دست داده بود. یکی دیگر استعداد همسر است برای باردار شدن که وی این را هم نداشت، زیرا همسرش در جوانی عاقر بود تا چه رسد به امروز که پیری سالخورده شده. </p> <p>و اگر از خدا ولیی درخواست کرد بدین جهت بود که ولی هر کس عبارت است از آن شخصی که متولی و عهده‌دار کار او باشد، و ولی میت آن کسی است که به امر او قیام می‌کند، و جانشین او در ارثیه‌اش می‌شود. کلمه <em>آل</em> در آل یعقوب به معنای خاصه، یعنی کسانی است که امرشان به او محول است، مانند فرزندان و خویشاوندان و سایران<span class="footnote" rel="1" title="پروردگارش دختر او را قبول کرد، و او را به طرز نیکی رویانید و زکریا سرپرست او شد، هر وقت زکریا بر او در محرابش وارد می‌شد نزدش رزقی (خوردنی) می‌یافت، و می‌پرسید ای مریم این از کجا برایت فراهم شده؟ می‌گفت از نزد خداست که خدا هر که را بخواهد بی‌حساب رزق می‌دهد اینجا بود که (امید زکریا به لطف خدا به هیجان آمده) پروردگار خود را ندا کرد که ای پروردگار من مرا از نزد خودت ذریه پاکی ارزانی دار که تو شنوای دعائی سوره آل عمران، آیات ۳۷ و ۳۸">*</span>. و بعضی<span class="footnote" rel="2" title="سوره انبیاء، آیه ۸۹">*</span> گفته‌اند این کلمه در اصل اهل بوده. و <span class="phrase">منظور از <em rel="fa_19_6_6-6" data-sentence="9:53">یعقوب</em> -به طوری که گفته شده-فرزند اسحاق بن ابراهیم (ع) است.</span> و بعضی<span class="footnote" rel="3" title="مجمع البیان، ج ۶، ص ۵۰۲">*</span> گفته‌اند مراد یعقوب بن ماثان برادر عمران بن ماثان پدر مریم است، و همسر زکریا خواهر مریم بوده. و بنا بر این معنای‌ <span class="aya" rel="19_6" data-words="1-6">یرثنی و یرث من آل یعقوب</span> این می‌شود که: از من و از همسرم که یکی از افراد خاندان یعقوب است ارث ببرد. آن وقت مناسب‌تر این است که بگوییم کلمه <em>من</em> در جمله‌ <span class="aya" rel="19_6" data-words="4-6">من آل یعقوب</span> برای تبعیض است، هر چند که اگر ابتدائیه هم بگیریم صحیح است. </p> <p> <span class="aya" rel="19_6" data-words="7-10">و اجعله رب رضیا</span> <span class="phrase">-کلمه <em rel="fa_19_6_10-10" data-sentence="6:39">رضی</em> به معنای <em rel="fa_19_6_10-10" data-sentence="69:16">مرضی</em>  (پسندیده) است.</span> و اطلاق رضاء، اقتضاء دارد که این مطلق شامل علم و عمل هر دو شود. پس مراد آن کسی خواهد بود     <code class="page" rel="14,10"/> که هم اعتقادش و هم عملش مورد پسند باشد، یعنی خدایا او را آراسته به علم نافع و عمل صالح گردان. </p> <p>خدای عز و جل این داستان را در سوره آل عمران هم که سوره‌ای است مدنی و بعد از سوره مریم نازل شده در ذیل داستان مریم آورده و فرموده: <span class="aya" rel="3_37-38" data-words="1-52">فتقبلها ربها بقبول حسن و أنبتها نباتا حسنا و کفلها زکریا کلما دخل علیها زکریا المحراب وجد عندها رزقا قال یا مریم أنی لک هذا قالت هو من عند الله إن الله یرزق من یشاء بغیر حساب، هنالک دعا زکریا ربه قال رب هب لی من لدنک ذریة طیبة إنک سمیع الدعاء</span><span class="footnote" rel="1" title="تفسیر فخر رازی، ج ۲۱، ص ۱۸۴، به نقل از مجاهد">*</span>. </p> <p>و هر کس در این دو آیه دقت کند جای شکی برایش باقی نمی‌ماند که تنها چیزی که زکریا را به دعاء وادار کرد و آن دعای مذکور را نمود همان کرامتی بود که از خدا نسبت به مریم مشاهده کرد، و عبودیت و خلوصی بود که مریم نسبت به خدایش داشت. از مشاهده این وضع لذت برد، و دوست داشت که ای کاش بعد از او هم فرزندی دارای قرب و کرامتی این چنین می‌داشت، لیکن از سوی دیگر متوجه سالخوردگی و ناتوانی خود و پیری و نازایی همسرش شد و به یاد وارثانش که هیچ یک حال و وضعی چون مریم ندارند افتاده، دچار وجد و شعفی سوزان گردید، و ناگهان جرقه‌ای در دلش شعله زد و به یاد این معنا افتاد که خدای تعالی تا این روز از زندگیش وی را به استجابت دعا و کفایت همه مهمات عادت داده بود، لذا دست به دعا بلند کرده با دلی سرشار از امید ذریه‌ای طیب درخواست نمود. </p> <p>پس جمله‌ <span class="aya" rel="3_38" data-words="6-12">رب هب لی من لدنک ذریة طیبة</span> در سوره آل عمران در مقابل‌ <span class="aya" rel="19_5-6" data-words="11-25">فهب لی من لدنک ولیا، یرثنی و یرث من آل یعقوب و اجعله رب رضیا</span> است. و کلمه <em>طیبة</em> در آنجا مقابل جمله‌ <span class="aya" rel="19_6" data-words="7-10">و اجعله رب رضیا</span> در اینجا است. و <span class="phrase">مراد از <em rel="fa_19_6_10-10" data-sentence="8:107">رضی</em> هم همان قرب و کرامتی بود که از خدا نسبت به مریم دید، و آن عمل صالحی بود که از مریم نسبت به خدا مشاهده کرد.</span> باقی می‌ماند جمله‌ <span class="aya" rel="3_38" data-words="7-11">هب لی من لدنک ذریة</span> در آنجا، در مقابل‌ <span class="aya" rel="19_5-6" data-words="11-21">فهب لی من لدنک ولیا، یرثنی و یرث من آل یعقوب</span> در اینجا که در حقیقت تفسیر کننده کلمه <em>ولیا</em> در آنجا است. پس مقصود از جمله‌ <span class="aya" rel="19_5-6" data-words="15-16">ولیا، یرثنی...</span> فرزند صلبی است که از او ارث ببرد. </p> <h3> <span class="title" rel="19_6 19_5 19_1 19_2 19_3 19_4 19_7 19_8 19_9 19_10 19_11 19_12 19_13 19_14 19_15">بیان اینکه زکریا (علیه السلام) از خداوند فرزند صلبی خواسته که از او ارث ببرد و اینکه ادعای برخی از مفسرین که مراد از ارث را وراثت نبوت یا علم یا... دانسته‌اند بدون قرینه و شاهد است</span> </h3> <p> این را بدین جهت گفتیم تا فساد گفتار بعضی<span class="footnote" rel="1" title="روح المعانی، ج ۱۶، ص ۶۱">*</span> روشن گردد که گفته‌اند: زکریا در جمله‌ <span class="aya" rel="19_5-6" data-words="11-16">فهب لی من لدنک ولیا، یرثنی...</span> از خدا کسی را خواسته که قائم مقام و وارث او باشد چه فرزند و چه غیر فرزند . و همچنین گفتار بعضی<span class="footnote" rel="2" title="حمد خدای را که بعد از پیری، اسماعیل و اسحاق را بر من روزی فرمود، آری پروردگار من شنوای دعا است سوره ابراهیم، آیه ۳۹">*</span> دیگر که گفته‌اند: او از فرزنددار شدن از همسرش مایوس بود، و لذا از خدا کسی را خواست که از او ارث ببرد و قائم مقام او شود هر چند از سایر مردم باشد . </p> <p>و وجه <span class="phrase">فساد آنها این است که آیه سوره آل عمران صریح در این است که فرزند خواسته، چون گفته است: <span class="aya" rel="3_38" data-words="6-12">رب هب لی من لدنک ذریة طیبة</span><span class="footnote" rel="3" title="پروردگارا مرا از ناحیه خود فرزندی و نسلی پاک ببخش سوره آل عمران، آیه ۳۸">*</span> -علاوه بر اینکه تعبیر به عبارتی مانند: <em rel="fa_19_5_11-12" data-sentence="325:489">هب لی</em> خود مشعر به نوعی ملکیت است که زکریا مالک آن شود و با سایر مردم سازگاری ندارد، چون معنا ندارد زکریا مالک مردم بیگانه شود، و اگر منظور آن بود که این مفسرین پنداشته‌اند جا داشت بگوید: اجعل لی ولیا-ولیی برایم قرار ده هم چنان که در آیه 75 سوره نساء فرموده: <span class="aya" rel="4_75" data-words="26-37">و اجعل لنا من لدنک ولیا و اجعل لنا من لدنک نصیرا</span><span class="footnote" rel="4" title="و از ناحیه خودت سرپرستی برایمان بفرست و یا از جانب خود یار و مددکاری برایمان قرار ده">*</span>.</span> </p> <p>از اینجا این معنا روشن می‌شود که مراد از جمله‌ <span class="aya" rel="19_5-6" data-words="15-16">ولیا، یرثنی</span> فرزند پسر است، هم چنان که در سوره آل عمران از آن به ذریه تعبیر فرموده، پس منظور از <em>ولی</em> ذریه‌ای است که ولی در ارث است، و بی‌شک متبادر به ذهن از ارث همان ارث بردن‌ما ترک میت از اموال و اسباب زندگی است، حال یا به خاطر اینکه این کلمه حقیقت در همان ارث مالی است، و در غیر مال مجاز است، چنانچه می‌گویند فلانی علم و شجاعت و زهد و سایر صفات معنوی را از پدرش ارث برده. و یا به خاطر این است که به ارث مال انصراف دارد هر چند که در ارث صفات هم حقیقت باشد. پس به هر حال لفظ، ظاهر در وراثت مال است لیکن با انضمامش به ولی متعین می‌شود که مراد از وارث تنها همان فرزند است، جمله‌ <span class="aya" rel="19_5" data-words="1-6">و إنی خفت الموالی من ورائی</span> که قبل از جمله مورد بحث بود-به بیانی که به زودی خواهد آمد ان شاء اللَّه-این ظهور را تقویت می‌کند. </p> <p>و اما گفتار آن مفسری<span class="footnote" rel="5" title="تفسیر فخر رازی، ج ۲۱، ص ۱۸۴، به نقل از ابو صالح">*</span> که گفته مراد از آن ارث نبوت است، و زکریا از خدا خواسته که به او فرزندی دهد که نبوت را از او ارث ببرد گفتاری است که مطلب چند سطر قبل، آن را دفع می‌کند، چون در آنجا گفتیم که محرک و باعث زکریا به دعا آن کرامتی بود که از         <code class="page" rel="14,12"/> مریم مشاهده کرد، و آنچه از وی مشاهده کرد نبوت نبود، اثری هم از آن در میان نبود. آن وقت باید دید چه رابطه‌ای هست میان مشاهده احوال مریم از عبادت و کرامت و سپس اعجابش از احترام و نزد خدا و میان درخواست فرزندی از خدا که نبوت را از او به ارث ببرد؟ و معلوم است که کمترین رابطه‌ای میان آن دو نیست. </p> <p>علاوه بر اینکه اصلا نبوت چیزی نیست که از راه خویشاوندی ارث برده شود، و به فرض هم که در مقام اصلاح این نظریه بگویند: مراد ما از وراثت، صرف پیدایش پیغمبری بعد از پیغمبری دیگر یا از دودمان او و یا از دودمان غیر او است که مجازا و به نوعی عنایت وراثت نامیده شده، با اشکال دیگری که وارد است چه می‌کنند؟ و آن این است که این تفسیر با جمله‌ <span class="aya" rel="19_6" data-words="7-10">و اجعله رب رضیا</span> سازگاری نخواهد داشت، زیرا معنا ندارد کسی بگوید خدایا مرا فرزندی پیغمبر ارزانی بدار و او را مرضی (پسندیده) بگردان، برای اینکه، کسی که پیغمبر می‌شود فضیلت مرضی بودن و بالاتر از آن را دارد دیگر حاجت به درخواست ندارد. </p> <p>و اگر بگویند این درخواست جنبه تاکید را دارد، می‌گوییم تاکید همیشه باید مساوی و یا ما فوق مؤکد باشد نه پائین‌تر از آن، و خصلت مرضی بودن ما دون نبوت است. و اگر بگویند اصلا منظور از مرضی بودن مرضی نزد خدا نیست تا بگویی درخواستش بعد از نبوت معنا ندارد، بلکه منظور مرضی نزد مردم است، در جواب می‌گوئیم این احتمال با اطلاق مرضی نمی‌سازد، چون این کلمه هر وقت به طور مطلق استعمال شود، و قید <em>نزد مردم</em> با آن نیاید معنایش مرضی نزد خدا است. </p> <p>نزدیک به این وجه در فساد وجه دیگری است که بعضی<span class="footnote" rel="1" title="سوره آل عمران، آیه ۳۸">*</span> آورده و گفته‌اند: مراد از وراثت، وراثت در علم است. زکریا از خدا خواسته که به او فرزندی دهد که وارث علم او باشد. </p> <p>دلیل فسادش این است که معنا ندارد زکریا از مشاهده حال مریم و اعجابش از احترام او نزد خدا ناگهان و بدون هیچ ربط و مناسبتی به هوس بیفتد که فرزندی طلب کند که وارث علم او باشد. </p> <p>و <span class="phrase">اگر بگویی علم نافع و عمل صالح دور و بی‌مناسبت با وضع مریم نیست ممکن است بگوییم زکریا (ع) از دیدن وضع مریم و اخلاص و عبادت و کرامت او دلش خواسته خدا به او فرزندی دهد که دارای علم نافع و عمل صالح باشد، آن گاه بگوییم مراد از   <code class="page" rel="14,13"/> وراثت، وراثت علم و مراد از رضایت عمل صالح باشد، در جواب می‌گوییم: برای چنین درخواستی جمله‌ <span class="aya" rel="19_6" data-words="7-10">و اجعله رب رضیا</span> کافی بود، و دیگر حاجت نبود که وارث بخواهد، چون کلمه <em rel="fa_19_6_10-10" data-sentence="476:330">رضی</em> و <em rel="fa_19_6_10-10" data-sentence="535:314">مرضی</em> اگر قید عمل و یا اخلاق و یا غیر آن، به آن اضافه نشود یعنی نگوییم <em>مرضی العمل</em> و یا <em>مرضی الاخلاق</em> و آن را مطلق بیاوریم مرضی مطلق و به تمام معنا خواهد بود، و مرضی مطلق آن کسی است که هم عملش صالح باشد و هم علمش، و نظیر این اشکال را به آن کسی که احتمال داده بود منظور از رضی، مرضی نزد مردم باشد، کردیم.</span> </p> <p>نزدیک به این وجه در فساد این احتمال است که منظور از وراثت، وراثت تقوی و کرامت باشد و حضرت زکریا از پروردگارش طلب کرد که به او فرزندی ببخشد که دارای همان قرب و کرامتی باشد که او دارد ، چون مناسب با این حال این است که زکریا فرزندی طلب کند که دارای آن قرب و کرامتی باشد که حضرت مریم داشته است، و یا مطلق قرب و کرامت، نه اینکه فرزندی درخواست کند که به او آن قرب و کرامتی منتقل گردد که خود دارد. </p> <p>علاوه بر این با جمله‌ <span class="aya" rel="19_5" data-words="1-6">و إنی خفت الموالی من ورائی</span> ناسازگار است، برای اینکه او در این جمله می‌گوید: من می‌ترسم بعد از مرگم چیزهایی که باید از انسان به فرزندش منتقل شود به خویشاوندانم منتقل گردد، پس او می‌ترسد از اینکه موالیش مالک مال او شوند، نه اینکه بترسد موالیش دارای قرب و منزلت و تقوی و کرامت گردند، و این معنا ندارد که یک پیغمبری نسبت به خویشاوندانش این چنین بخلی داشته باشد که بعد و یا قبل از مرگش دارای تقوی و کرامت گردند، زیرا انبیاء جز صلاح و سعادت خلق آرزویی ندارند. </p> <p>و اینکه بعضی<span class="footnote" rel="1" title="پروردگارا مرا از صالحین فرزندی ببخش سوره صافات آیه،۱۰۰">*</span> گفته‌اند خویشاوندان زکریا اشرار بنی اسرائیل بوده‌اند، و آن جناب از این می‌ترسیده که پس از وی به لوازم جانشینش در امت عمل نکنند حرف درستی نیست، زیرا اگر مقصود از خلافت و جانشینی خلافت باطنی و الهی است که قطعا قابل ارث بردن نیست تا بود و نبود نسب در آن فرق داشته باشد. علاوه بر اینکه نبوت هیچگاه از مورد خود تخلف نمی‌کند و جز افراد واجد اهلیت، پیغمبر نمی‌شوند، پس دیگر چه جای ترس هست. </p> <p>و اگر مقصود از خلافت، جانشینی ظاهری و دنیایی است که با نسب ارث برده می‌شود، و کسی که منسوب نیست ارث نمی‌برد، چنین خلافتی مانند مال، یکی از وسائل زندگی مادی است، و با این حال چه فائده‌ای دارد که ما با اصرار کلمه ارث در آیه را از ارث   <code class="page" rel="14,14"/> مال به ارث خلافت برگردانیم؟ علاوه بر اینکه دیدیم یحیی (ع) چنین خلافت و سلطنتی را از پدر ارث نبرد، تا بگوییم زکریا (ع) می‌ترسیده این خلافت به دست غیر یحیی بیفتد، و اصلا در زمان آن جناب بنی اسرائیل سلطنت و قدرتی نداشته، همه در زیر سلطه روم قرار داشتند، و روم بر ایشان حکم می‌راند. </p> <p>ممکن است کسی اعتراض کند که شما چرا اصرار دارید ارث در آیه را به معنای متبادر از کلمه یعنی ارث مالی حمل کنید نه ارث علم و امثال آن با اینکه نفوس قدسی و نظرهای بلندی که توجه و تعلقی به این عالم فانی و منقطع ندارند، و همه در بند عالم باقی هستند و هیچ وقت و حتی به قدر یک بال مگس توجهی و عنایتی به متاعهای دنیوی ندارند، آنهم مانند زکریا کسی که در میان این طائفه از نفوس پاک معروف به کمال انقطاع و شدت تجرد از دنیا است، و عادتا محال است که این ترس را داشته باشد که بعد از مرگش اموالش به دست غیر بیفتد، و یا به خاطر دلبستگی به دنیا دچار اندوه گشته از خدا بخواهد (آنهم اینطور التماس کند) که فرزندی به او بدهد که وارث اموال او گردد، و معلوم است که چنین درخواستی از کمال محبت‌و علاقه او به دنیا و زخارف آن حکایت می‌کند، و اگر برای رفع این اشکال بگویی ترس او از این بوده که خویشانش اموالش را در راه غیر مشروع خرج کنند، لذا از خدا وارثی مرضی طلب کرد تا به وسیله ارث که خود یکی از اسباب ملکیت است، مالک مال او شود و در راه رضای خدا صرف کند، می‌گوییم وقتی به حکم ارث مالی از آن وارث شد در هر راهی که صرف کند خودش مسئول است و ربطی به مورث او ندارد، و مورث را عذاب و عتاب نمی‌کنند. </p> <p>علاوه بر اینکه او می‌توانست چنین ترسی را از خود دور کند و قبل از مرگش خودش به دست خود اموال خویش را تصدق دهد و همه را در راه خدا به مصرف برساند، و برای پسر عموها چیزی نگذارد، و ایشان را به خاطر بدیشان محروم سازد. از همه اینها می‌فهمیم که مقصود آن جناب از درخواست فرزند جز اجرای احکام الهی و ترویج شریعت و بقای نبوت در اولادش چیز دیگری نبوده. </p> <p>ما در پاسخ این اعتراض می‌گوییم: این اعتراض وقتی متوجه ما می‌شود که خواسته باشیم همانطور که شما خیال کرده‌اید بگوییم زکریا (ع) در این دعایش از خدا فرزندی خواسته که اموالش بعد از مرگش به وی منتقل شود و به دست اشرار از خویشاوندانش نیفتد، و ما کی چنین حرفی زده‌ایم، ما می‌گوییم مقصود اصلی و اولی از جمله‌ <span class="aya" rel="19_5-6" data-words="15-16">ولیا، یرثنی</span> درخواست فرزند است، هم چنان که ظاهر از کلام آن جناب در سوره آل عمران که<code class="page" rel="14,15"/> عرض کرده: <span class="aya" rel="3_38" data-words="7-11">هب لی من لدنک ذریة</span><span class="footnote" rel="1" title="سوره انبیاء، آیه ۹۰">*</span> و از کلام او در جای دیگر که عرض کرده: <span class="aya" rel="21_89" data-words="6-9">رب لا تذرنی فردا</span><span class="footnote" rel="2" title="ملائکه ندایش دادند در حالی که او در محراب به نماز ایستاده بود که خداوند تو را بشارت می‌دهد به یحیی سوره آل عمران، آیه ۳۹">*</span> همین است. </p> <p>و <span class="phrase">اگر قید <em rel="fa_19_6_1-1" data-sentence="8:465">یرثنی</em> را اضافه کرده مقصود اصلی وی ارث بردن نبوده بلکه خواسته است کلمه <em>ولی</em> را که یک معنایی است عام و دارای مصادیقی مختلف تفسیر کند، چون این گونه کلمات در یکی از معانیش متعین نمی‌شود مگر به وسیله قرینه، و هم چنان که در آیه <span class="aya" rel="42_46" data-words="1-7">و ما کان لهم من أولیاء ینصرونهم</span><span class="footnote" rel="3" title="سوره شوری، آیه ۴۶">*</span> قرینه <em>ینصرونهم</em> را آورد تا ولایت را در یکی از معانیش که همان نصرت است متعین سازد.</span> </p> <p>و نیز در آیه شریفه‌ <span class="aya" rel="9_71" data-words="1-13">و المؤمنون و المؤمنات بعضهم أولیاء بعض یأمرون بالمعروف و ینهون عن المنکر</span><span class="footnote" rel="4" title="سوره توبه، آیه ۷۱">*</span> قید یامرون... را آورد تا ولایت را در یکی از معانیش که ولایت تدبیر است متعین سازد، و همچنین موارد دیگر استعمال این کلمه. </p> <p>و <span class="phrase">اگر مقصود از آوردن کلمه <em rel="fa_19_6_1-1" data-sentence="24:390">یرثنی</em> قرینه برای تعیین کلمه ولایت در فرزند نباشد، با اینکه می‌دانیم مقصود از درخواست همان بوده، دیگر در کلام قرینه‌ای که دلالت کند بر اینکه مقصود اصلی، درخواست فرزند است، باقی نمی‌ماند، هم چنان که بعضی از مفسرین که آیه را به یکی از این معانی حمل نموده به این معنا اعتراف کرده است، در نتیجه دعای آن جناب به هیچ وجه دلالتی بر مطلوب اصلی نداشته و همین خود مایه سقوط کلام الهی از معنای مورد نظر است.</span> </p> <p>و کوتاه سخن، عنایت اصلی متعلق به این است که درخواست فرزند را افاده کند، و مساله وراثت مالی‌مقصود به قصد اولی نیست بلکه قرینه‌ای است که ولایت را که دارای چند معنا است در فرزند تعیین نماید، البته این معنا در جای خود معلوم است و جمله مورد بحث هم فی نفسه بر آن دلالت دارد که اگر وی فرزنددار بشود مالش را هم ارث می‌برد، ولی این دعا و همچنین جمله‌ <span class="aya" rel="19_5" data-words="1-6">و إنی خفت الموالی من ورائی</span> که حالش حال‌ <span class="aya" rel="19_5-6" data-words="15-16">ولیا، یرثنی</span> است هیچ دلالتی ندارد بر اینکه زکریا دلبستگی به دنیای فانی و زخارف زندگی آن که متاع غرور است داشته است. </p> <p>و قضیه درخواست فرزند منافاتی با قداست نفس انبیاء ندارد، زیرا علاقه به فرزند از         <code class="page" rel="14,16"/> اموری است که خداوند تعالی فطرت بشر را بر آن مجهز نموده بدون اینکه در آن، میان صالح و طالح و پیغمبر و پائین‌تر از پیغمبر فرقی باشد، چون همه را به جهاز توالد و تناسل مجهز نموده و همه را با غریزه‌ای که به سوی توالد دعوت و تحریک کند آماده ساخته است، به طوری که اگر این فطرت منحرف نشده باشد و به سلامت خود باقی مانده باشد بدون هیچ استثنایی تمام افراد بشر در طلب فرزند بوده و بقای فرزند را بقای خود می‌داند، و استیلای فرزندش را بر آنچه خود مستولی بر آن بوده استیلای خودش و عیش خودش می‌داند، و این همان ارث است. </p> <p>و شرایع الهی و ادیان آسمانی هم، نه تنها این حکم فطرت را ابطال و دعوت عزیزه را مذمت ننموده‌اند، بلکه مدح هم کرده و مردم را به سوی آن تشویق کرده‌اند، و در قرآن کریم آیات بسیاری در این باره وجود دارد، مانند آیه‌ <span class="aya" rel="37_100" data-words="1-5">رب هب لی من الصالحین</span><span class="footnote" rel="1" title="سوره مریم، آیه ۱۵">*</span> و آیه‌ <span class="aya" rel="14_39" data-words="1-14">الحمد لله الذی وهب لی علی الکبر إسماعیل و إسحاق إن ربی لسمیع الدعاء</span><span class="footnote" rel="2" title="مفردات راغب، ماده &lt;em&gt;غلم&lt;/em&gt; ">*</span> که هر دو آیه حکایت دعای ابراهیم است و آیه‌ <span class="aya" rel="25_74" data-words="4-12">ربنا هب لنا من أزواجنا و ذریاتنا قرة أعین</span><span class="footnote" rel="3" title="پروردگارا ما را از همسرانمان و فرزندانمان روشنی چشم ببخش سوره فرقان، آیه ۷۴">*</span> که حکایت حال مؤمنین است، و آیاتی دیگر. </p> <p>و اگر بگویی همه این حرفهایی که در معنای وراثت زدید مبنی بر این است که از آیه <span class="aya" rel="3_38" data-words="1-4">هنالک دعا زکریا ربه...</span> استفاده کنیم که آنچه وی را بر آن داشت که از خدا طلب فرزند کند عبادت و کرامتی بود که از مریم مشاهده کرد، و علاقمند شد که فرزندی چون مریم داشته باشد، و لیکن ممکن است داعی او بر این درخواست چیز دیگری بوده باشد هم چنان که در اخبار و آثار آمده که زکریا (ع) همواره نزد مریم میوه‌های غیر موسمی می‌دید، میوه تابستانی را در زمستان و میوه زمستانی را در تابستان نزد او حاضر می‌دید، لذا با خود گفت: خدایی که اینقدر قدرت دارد که میوه تابستان را در زمستان و میوه زمستان را در تابستان به مریم روزی کند، دیگر برای او گران و سنگین نیست که مرا در غیر موسم فرزنددار شدن یعنی در پیری، و از زنی نازا و پیر، فرزندی کرامت کند، لذا گفت: پروردگارا مرا از نزد خودت ولیی که از من ارث ببرد روزی فرما . </p> <p>پس بنا بر این روایات، مشاهده میوه در غیر موسم او را تحریک کرده که از خدا فرزندی در غیر موسم بخواهد، لیکن چون این پیغمبر بزرگوار اجل از این است که فرزندی بخواهد تا از       <code class="page" rel="14,17"/> او ارث ببرد لا جرم باید بگوییم غرضش از ارث، ارث نبوت و یا علم و یا عبادت و کرامت بوده است. </p> <p>ما، در پاسخ این حرف می‌گوییم از جهت لفظ آیه و سیاق آن هیچ دلیلی نداریم که مقصود از رزق در آیه‌ <span class="aya" rel="3_37" data-words="12-37">کلما دخل علیها زکریا المحراب وجد عندها رزقا قال یا مریم أنی لک هذا قالت هو من عند الله إن الله یرزق من یشاء بغیر حساب</span> میوه غیر فصل بوده تا بگوییم مشاهده آن، زکریا را به چنین درخواستی وا داشته است، و یا بگوییم این جمله از کلام مریم که در آخر گفت: خدا به هر که بخواهد بدون حساب روزی می‌دهد او را وادار کرده است، زیرا اگر چنین بود بلیغ‌تر از آن این بود که به نکته مزبور اشاره‌ای بکند، و می‌بینیم که چنین اشاره‌ای نکرده، بلکه از ظاهر سیاق و مخصوصا صدر آیه که فرموده: <span class="aya" rel="3_37" data-words="1-8">فتقبلها ربها بقبول حسن و أنبتها نباتا حسنا</span> بر می‌آید که عنایت کلام به این است که بفهماند مریم دارای کرامتی نزد خدا بوده، و خدا هر چه به وی روزی می‌کرده از طریق اسباب ظاهری و عادی نبوده، و این معنا زکریا را بر آن داشته که از خدا ذریه‌ای طیب و فرزندی رضی مسئلت بدارد. </p> <p><span class="phrase">بر فرض حرف شما باشد و از میوه‌های غیر فصل که نزد مریم دیده به قدرت خدا پی برده و به طمع درخواست فرزندی در غیر فصل افتاده است، و چون پیغمبران علاقه‌ای به فرزند غیر صالح ندارند مجددا دعا کرده که پروردگارا او را مرضی گردان هم چنان که همین دو نوبت دعا کردن و دعای دوم را از اول جدا کردن و ذریه را مقید به طیب نمودن همه دلالت بر این معنا دارد، لیکن آنچه ما در صددش بودیم با این نظریه منافات ندارد ما همه حرفمان در این بود که جمله <em rel="fa_19_6_1-1" data-sentence="425:500">یرثنی</em> به عنوان قرینه‌ای آمده که ولایت را در یکی از معانیش که همان ولایت ارث باشد متعین سازد، و گر نه مقصود اصلی همان فرزنددار شدن است، هم چنان که در سوره آل عمران همان را درخواست نموده و گفته است: <span class="aya" rel="3_38" data-words="7-11">هب لی من لدنک ذریة</span> و در همین سوره مورد بحث بعد از این زمینه‌چینی که من پیر شده‌ام و همسرم نازا است گفته است: <span class="aya" rel="19_5" data-words="11-15">فهب لی من لدنک ولیا</span> و بعد برای تعیین ولایت، در ولایت ارث، اضافه کرده است: <em rel="fa_19_6_1-1" data-sentence="965:2">یرثنی</em> .</span> </p> <p>و ولایت ارثی که می‌تواند قرینه و معرف فرزند باشد، ولایت ارث اموال است نه ارث نبوت، و اما ولایت ارث نبوت، البته اگر جایز باشد که ولایت ارثش بنامیم. و همچنین ولایت وراثت علم و نیز ولایت وراثت مقامات معنوی و کرامات الهی هیچ ربطی به نسب و ولادت ندارد، چه بسا با آن جمع می‌شود، مانند پیغمبرزاده‌ای که خودش هم پیغمبر باشد و عالم زاده‌ای که خودش هم عالم باشد، و چه بسا می‌شود که جدای از آن باشد، مانند شاگردی که علم استاد را به ارث برده باشد، و یا پیغمبری که نبوت را از غیر پدر ارث برده باشد. پس چنین عناوینی نمی‌تواند قرینه معینه ولایت در ولایت ارث باشد و معرف و مرآت آن شود، مگر اینکه<code class="page" rel="14,18"/> قرینه خیلی روشن دیگری در کلام بوده باشد. و در کلام مورد بحث، چنین قرینه‌ای وجود ندارد، و هر چه را که فرض کنید صلاحیت برای قرینه بودن را داشته باشد برای خلاف آن هم صلاحیت دارد، پس در آن صورت باید گفت زکریا (ع) دعائی مهمل کرده، و آنچه را که به قصد اولی مقصودش بوده معین نکرده، و مشغول جزئیات دیگر شده، و همین خود کافی است که کلام را از درجه اعتبار ساقط کند. </p> <h3> <span class="title" rel="19_7">استجابت دعای زکریا (علیه السلام) و بشارت دادن به او- <span class="aya" rel="19_7" data-words="5-7">بغلام اسمه یحیی...</span> </span> </h3> <p> <code class="aya" rel="19_7"/> <span class="aya" rel="19_7" data-words="1-13">یا زکریا إنا نبشرک بغلام اسمه یحیی لم نجعل له من قبل سمیا</span>. </p> <p>در این جمله یک نکته ادبی به نام حذف و ایجاز (کوتاه گویی) به کار رفته، و تقدیرش چنین است: فاستجبنا له و نادیناه یا زکریا... -دعایش را مستجاب کردیم و ندایش دادیم که ای زکریا... در سوره انبیاء همین جمله حذف شده را اظهار نموده و فرموده: <span class="aya" rel="21_90" data-words="1-6">فاستجبنا له و وهبنا له یحیی</span><span class="footnote" rel="1" title="زمانی که ابراهیم گفت: پروردگارا، بنمای به من که چگونه مردگان را زنده می‌نمایی">*</span> و در سوره آل عمران نیز اظهار نموده و فرموده: <span class="aya" rel="3_39" data-words="1-12">فنادته الملائکة و هو قائم یصلی فی المحراب أن الله یبشرک بیحیی</span><span class="footnote" rel="2" title="زکریا گفت: ای پروردگار من!از کجا باشد مرا پسری در حالی که پیری من رسیده و زنم نازا است به همین حال که هستید، خدا آنچه را که بخواهد انجام می‌دهد سوره آل عمران، آیه ۴۰">*</span>. </p> <p>آیه آل عمران گواهی نمی‌دهد که جمله‌ <span class="aya" rel="19_7" data-words="1-4">یا زکریا إنا نبشرک</span> در آیه مورد بحث وحی و کلام خدای تعالی بوده که ملائکه آن را به زکریا رسانده، و این معنا در آیه بعد که می‌فرماید: <span class="aya" rel="19_9" data-words="1-7">قال کذلک قال ربک هو علی هین</span> روشن‌تر به نظر می‌رسد. </p> <p>آیه مورد بحث دلالت دارد بر اینکه خدای تعالی خودش فرزند زکریا را به نام یحیی نام نهاده چون می‌فرماید: اسمش یحیی است و ما قبل از او احدی را بدین نام ننامیده‌ایم، و کسی در این نام شریک او نیست . </p> <p>و <span class="phrase">بعید نیست مقصود از کلمه <em rel="fa_19_7_12-12" data-sentence="24:294">سمی</em> همنان نباشد بلکه مثل و مانند باشد، هم چنان که در آیه‌ <span class="aya" rel="19_65" data-words="8-15">فاعبده و اصطبر لعبادته هل تعلم له سمیا</span><span class="footnote" rel="3" title="پس او را بپرست و در برابر پرستش او بر دشواریها صبر کن، آیا کسی را مانند او سراغ داری">*</span> چنین می‌باشد.</span> شاهدش هم این است که اوصافی که خدای تعالی در کلامش برای یحیی شمرده اوصافی است که در هیچ پیغمبری قبل از او نظیرش نیست، مثل دارا شدن حکم را در کودکی‌ <span class="aya" rel="19_12" data-words="6-9">و آتیناه الحکم صبیا</span>  (در سوره مورد بحث) و سیادت و ترک ازدواج و <span class="aya" rel="3_39" data-words="18-20">سیدا و حصورا</span><span class="footnote" rel="4" title="سوره آل عمران آیه ۳۹">*</span> و سلام کردن خدا بر او در     </p> <p>سوره مریم، آیه 65.    <code class="page" rel="14,19"/> روز ولادت و روز مرگ و روز قیامتش‌ <span class="aya" rel="19_15" data-words="1-12">و سلام علیه یوم ولد و یوم یموت و یوم یبعث حیا</span><span class="footnote" rel="1" title="روح المعانی، ج ۱۶، ص ۶۸">*</span>. </p> <p>حضرت مسیح (ع) پسر خاله آن جناب هر چند در این اوصاف با او شریک است، لیکن او بعد از یحیی متولد شده، پس تا روز بشارت به ولادت یحیی هیچ پیغمبری در این صفات نظیر او نبوده. </p> <h3> <span class="title" rel="19_1 19_2 19_3 19_4 19_5 19_6 19_7 19_8 19_9 19_10 19_11 19_12 19_13 19_14 19_15">شگفت زده شدن زکریا از بشارت به پسر دار شدن و سبب آن، با اینکه خدا را قادر بر استجابت خواستش می‌دانست</span> </h3> <p> <code class="aya" rel="19_8"/> <span class="aya" rel="19_8" data-words="1-16">قال رب أنی یکون لی غلام و کانت امرأتی عاقرا و قد بلغت من الکبر عتیا .</span> راغب در مفردات گفته: غلام به معنای جوانی است که شاربش تازه روئیده باشد. و لذا می‌گویند: غلام بین الغلومة و الغلومیه-پسری دارای غلومت و غلومیت روشن و در قرآن هم آورده‌ <span class="aya" rel="19_8" data-words="3-6">أنی یکون لی غلام</span> و معنای <em>اغتلم الغلام</em> این است که به حد غلمة رسیده باشد<span class="footnote" rel="2" title="سوره آل عمران، آیه ۳۹">*</span>. </p> <p>و <span class="phrase">در مجمع البیان گفته: <em rel="fa_19_8_16-16" data-sentence="21:200">عتی</em> و <em>عسی</em> به یک معنا است، وقتی گذشت زمان، چیزی را خشک و چروکیده کند می‌گویند: <em>عتا، یعتو، عتوا</em> که مصدرش <em>عتو</em> و <em rel="fa_19_8_16-16" data-sentence="209:55">عتی</em>  می‌آید، هم چنان که می‌گویند: عسی، یعسو، عسوا و عسیا .</span> <span class="phrase">اسم فاعل آن <em rel="fa_19_8_16-16" data-sentence="12:96">عاتی</em> و  <em>عاسی</em> می‌آید<span class="footnote" rel="3" title="مجمع البیان، ج ۶، ص ۵۰۴">*</span>.</span> و اینکه حضرت زکریا عرض کرد به عتی رسیده‌ام کنایه از بطلان شهوت ازدواج و نومیدی از فرزنددار شدن است. </p> <p>در اینجا این سؤال پیش می‌آید که زکریا (ع) با اینکه خودش در دعایش اعتراف به پیری خود و نازایی همسرش کرد، و با این حال خدا را توانای بر استجابت دعایش دیده و دعا کرد، چرا در آیه مورد بحث وقتی این بشارت را می‌شنود که خدا دعایش را مستجاب نموده و فرزندی به نام یحیی به او می‌دهد، از روی تعجب می‌پرسد: مگر ممکن است سر پیری آنهم از زنی نازا فرزنددار شوم؟. </p> <p>جواب این سؤال این است که این تعجب خاصیت بشریت است، و با ایمان به قدرت خدا منافات ندارد، و در حقیقت استفسار از خصوصیات آن است، که چطور صورت می‌گیرد، نه انکار. به هر بشری بشارتی بدهند که به خاطر وجود موانع و نبود وسائل و اسباب، انتظار و توقعش را ندارد آنا دلش مضطرب گشته و به محض شنیدن شروع می‌کند به پرسش از خصوصیات آن بشارت، تا به این وسیله آن اضطراب درونی را ساکن و آرام کند، با اینکه از همان اول یقین دارد که بشارت راست است. آری، علم و ایمان جلو خطورهای قلبی را       <code class="page" rel="14,20"/> نمی‌گیرد، هم چنان که نظیرش در تفسیر آیه شریفه‌ <span class="aya" rel="2_260" data-words="2-20">إذ قال إبراهیم رب أرنی کیف تحی الموتی قال أ و لم تؤمن قال بلی و لکن لیطمئن قلبی</span><span class="footnote" rel="1" title="مجمع البیان، ج ۶، ص ۴۰۴ و ۴۰۵">*</span> گذشت. </p> <h3> <span class="title" rel="19_9">پاسخ خداوند به استفهام و استعجاب زکریا: <span class="aya" rel="19_9" data-words="3-7">قال ربک هو علی هین...</span> </span> </h3> <p> <code class="aya" rel="19_9"/> <span class="aya" rel="19_9" data-words="1-16">قال کذلک قال ربک هو علی هین و قد خلقتک من قبل و لم تک شیئا .</span> این آیه پاسخی است از استفهام زکریا و استفساری که به منظور آرامش خاطر کرده بود. <span class="phrase">ضمیر در <em>قال</em> به خدای تعالی بر می‌گردد، و کلمه <em rel="fa_19_9_2-2" data-sentence="54:151">کذلک</em> مقول قول خدا است، و خبری است برای مبتدایی که حذف شده، و تقدیر آن <em>و هو کذلک</em> است، یعنی واقع مطلب همین است که گفتیم و در این بشارت هیچ شکی نیست.</span> </p> <p><span class="phrase">جمله‌ <span class="aya" rel="19_9" data-words="3-7">قال ربک هو علی هین</span> مقول دومی است برای <em>قال</em> ی اول، و معنایش این است که گفت این چنین پروردگارت، گفت که این برای من آسان است... و به منزله تعلیل برای <em rel="fa_19_9_2-2" data-sentence="214:159">کذلک</em> است که با آن هر استعجابی را بر طرف می‌سازد، و می‌رساند که هیچ مرادی از اراده او تخلف نمی‌پذیرد، و امر او چنین است که وقتی اراده چیزی کند بگوید: بباش، می‌باشد.</span> پس خلق کردن فرزندی از پدری پیر و زنی نازا برای او آسان است. </p> <p>این استفهام و جواب در لحن داستان در سوره آل عمران به این تعبیر آمده: <span class="aya" rel="3_40" data-words="1-19">قال رب أنی یکون لی غلام و قد بلغنی الکبر و امرأتی عاقر قال کذلک الله یفعل ما یشاء</span><span class="footnote" rel="2" title="سوره اعراف، آیه ۱۴۵">*</span> که جمله‌ <span class="aya" rel="19_9" data-words="3-7">قال ربک هو علی هین</span> در آیه مورد بحث مقابل‌ <span class="aya" rel="3_40" data-words="16-19">الله یفعل ما یشاء</span> است. و همین اختلاف تعبیر، معنایی را که ما کردیم تایید می‌کند. و جمله‌ <span class="aya" rel="19_9" data-words="8-16">و قد خلقتک من قبل و لم تک شیئا</span> بیان بعضی از مصادیق خلقت است، که استعجاب را بر طرف می‌سازد. </p> <p><span class="phrase">در تفسیر آیه وجوه دیگری ذکر کرده‌اند، یکی این است که گفته‌اند:<span class="footnote" rel="3" title="روح المعانی، ج ۱۶، ص ۶۸">*</span> کلمه  <em rel="fa_19_9_2-2" data-sentence="140:80">کذلک</em> متعلق به کلمه <em>قال</em> ی دومی است، و مجموع جمله، جواب از استفهام زکریا است.</span> و بنا بر این تفسیر، معنا چنین می‌شود پروردگارت به این معنا امر کرده، و این چنین قضا رانده است و آن وقت جمله‌ <span class="aya" rel="19_9" data-words="5-7">هو علی هین</span> مقول دیگری است برای قول دومی و یا به منظور حکایت آورده شده. </p>   <p>خداوند گفت: آیا بر احیای مردگان ایمان نداری. ابراهیم گفت:  (ایمان دارم) لیکن برای اطمینان قلبی. </p> <p>سوره بقره، آیه 26.      <code class="page" rel="14,21"/> و یکی دیگر این است<span class="footnote" rel="1" title="تا آیات تو را برایشان بخواند و کتاب و حکمت تعلیمشان دهد و پاکشان سازد سوره بقره، آیه ۱۲۹">*</span> که: خطاب در <em>ربک</em> به رسول خدا (ص) است نه به زکریا (ع) و لیکن سیاق با هیچ یک از این وجوه مساعد نیست. </p> <p><code class="aya" rel="19_10"/> <span class="aya" rel="19_10" data-words="1-13">قال رب اجعل لی آیة قال آیتک ألا تکلم الناس ثلاث لیال سویا .</span> در سوره آل عمران در ذیل همین داستان گذشت که بشارت فرزنددار شدن را ملائکه به زکریا القاء نمودند، چون در آنجا داشت: <span class="aya" rel="3_39" data-words="1-12">فنادته الملائکة و هو قائم یصلی فی المحراب أن الله یبشرک بیحیی</span><span class="footnote" rel="2" title="تا بر ایشان آیات او را بخواند و پاکشان نموده کتاب و حکمتشان تعلیم دهد سوره جمعه، آیه ۲">*</span> و زکریا درخواست آیت و نشانه‌ای کرد تا حق را از باطل تمیز دهد، و بفهمد ندایی که شنیده وحی ملائکه بوده نه القاء شیطانی، و لذا در جواب به او گفته شد: نشانه الهی بودن آنکه شیطان در آن راهی ندارد این است که سه روز زبانت جز به ذکر خدا به چیز دیگر باز نشود، چون انبیاء معصوم به عصمت الهی هستند و دیگر شیطان نمی‌تواند در نفوس ایشان تصرفی کند. </p> <p>پس اینکه گفت: خدایا برایم نشانه‌ای قرار بده درخواست نشانه‌ای است برای تمیز. و جمله نشانه تو اینکه سه روز تمام با مردم حرف نزنی اجابت آن درخواست است، که سه روز هر چه جز ذکر خدا بخواهد بگوید زبانش به کار نیفتد، در عین اینکه زبانش صحیح و سالم است، و به مرض و آفتی مبتلی نشده باشد. </p> <p>پس منظور از حرف نزدن این است که نتواند حرف بزند، و این از باب اطلاق لازم و اراده ملزوم است که به طور کنایه آن را بگویند، ولی این را اراده کنند. و مقصود از <span class="aya" rel="19_10" data-words="11-12">ثلاث لیال</span> سه شب با روزهای آنها است و این تعبیر در استعمال شایع است. </p> <p>حضرت زکریا در این سه شبانه روز سرگرم عبادت و ذکر خدا بود، ولی نمی‌توانست با مردم حرف بزند مگر با رمز و اشاره. خواهی گفت: رمز و اشاره را از کجای آیه استفاده کردی؟ می‌گوییم از آیه سوره آل عمران که صریحا می‌فرماید: <span class="aya" rel="3_41" data-words="1-23">قال رب اجعل لی آیة قال آیتک ألا تکلم الناس ثلاثة أیام إلا رمزا و اذکر ربک کثیرا و سبح بالعشی و الإبکار</span><span class="footnote" rel="3" title="زکریا گفت: برای من نشانه‌ای قرار ده خدای تعالی گفت: علامت تو این است که سه روز قادر به سخن گفتن نباشی، مگر به صورت اشاره، و پروردگار خود را بسیار یاد کن و به پاکی در آخر و اول روز سوره آل عمران، آیه ۴۱">*</span>. </p> <p><code class="aya" rel="19_11"/> <span class="aya" rel="19_11" data-words="1-12">فخرج علی قومه من المحراب فأوحی إلیهم أن سبحوا بکرة و عشیا .</span> در مجمع البیان می‌گوید: محراب عبادت را از این جهت محراب گفته‌اند که       <code class="page" rel="14,22"/> شخصی که در آن متوجه خدا گشته در حقیقت به جنگ شیطان رفته است، و بر سر نمازش با شیطان محاربه دارد، و در اصل به معنای مجلس اشراف بوده که همواره آجودانها از ایشان حمایت و دفاع می‌کنند. و <span class="phrase">کلمه <em rel="fa_19_11_6-6" data-sentence="5:286">اوحی</em> از <em>ایحاء</em> است که به معنای القاء به نفس است به طور پنهانی و به سرعت، و اصل آن از قول عرب گرفته شده که وقتی می‌خواهند به کسی بگویند بدو، بدو می‌گویند <em>الوحی الوحی</em><span class="footnote" rel="1" title="مجمع البیان، ج ۶، ص ۵۰۶ به نقل از جبائی">*</span> و معنای آیه روشن است.</span> </p> <h3> <span class="title" rel="19_12">در جمله: <span class="aya" rel="19_12" data-words="1-5">یا یحیی خذ الکتاب بقوة</span> مقصود از اخذ کتاب به قوت، علم و عمل به آن است</span> </h3> <p> <code class="aya" rel="19_12"/><code class="aya" rel="19_13"/><code class="aya" rel="19_14"/> <span class="aya" rel="19_12" data-words="1-5">یا یحیی خذ الکتاب بقوة .</span> مساله اخذ کتاب به قوة، و امر به آن، در قرآن کریم مکرر آمده، مانند آیه: <span class="aya" rel="7_145" data-words="14-20">فخذها بقوة و أمر قومک یأخذوا بأحسنها</span><span class="footnote" rel="2" title="مجمع البیان، ج ۶، ص ۵۰۶">*</span> آیه‌ <span class="aya" rel="2_63" data-words="9-16">خذوا ما آتیناکم بقوة و اذکروا ما فیه</span><span class="footnote" rel="3" title="سوره بقره، آیه ۶۳">*</span> و آیه: <span class="aya" rel="2_93" data-words="9-14">خذوا ما آتیناکم بقوة و اسمعوا</span><span class="footnote" rel="4" title="سوره بقره، آیه ۹۳">*</span> و همچنین آیاتی دیگر. و آنچه از سیاق به ذهن تبادر دارد این است که مراد از اخذ کتاب به قوة تحقق دادن معارف آن و عمل به دستورات و احکام آن است با عنایت و اهتمام. </p> <p>در جمله مورد بحث به منظور اختصار، حذف و ایجاز به کار رفته و تقدیر آن چنین است: فلما وهبنا له یحیی قلنا له یا یحیی خذ الکتاب بقوة فی جانبی العلم و العمل یعنی: بعد از آنکه یحیی را به او دادیم به وی گفتیم: ای یحیی کتاب را در دو ناحیه علم و عمل محکم بگیر، و با همین است که این احتمال تایید می‌شود که مراد از کتاب، تورات باشد و یا تورات و سایر کتب انبیاء باشد، برای اینکه کتابی که در آن روز مشتمل بر شریعت بوده همان تورات بوده است. </p> <p> <span class="aya" rel="19_12-13" data-words="6-15">و آتیناه الحکم صبیا، و حنانا من لدنا و زکاة .</span>  <span class="phrase"><em rel="fa_19_12_7-7" data-sentence="0:904">حکم</em> در این آیه به فهم و عقل و نیز به حکمت و به معرفت آداب خدمت و همچنین به فراست صادق و نیز به نبوت تفسیر شده، و لیکن از مثل آیه شریفه: <span class="aya" rel="45_16" data-words="1-10">و لقد آتینا بنی إسرائیل الکتاب و الحکم و النبوة</span><span class="footnote" rel="5" title="به تحقیق ما به بنی اسرائیل کتاب و حکم و نبوت دادیم سوره جاثیه، آیه ۱۶">*</span> و نیز آیه‌ <span class="aya" rel="6_89" data-words="1-8">أولئک الذین آتیناهم الکتاب و الحکم و النبوة</span><span class="footnote" rel="6" title="ایشان همانهایند که ما کتاب و حکم و نبوتشان دادیم سوره انعام، آیه ۸۹">*</span> و غیر این دو از آیاتی که کلمه حکم در آنها آمده استفاده می‌شود که حکم غیر از             <code class="page" rel="14,23"/> نبوت است و تفسیر آن به نبوت تفسیر صحیحی نیست، و همچنین تفسیرش به معرفت آداب خدمت یا فراست صادق یا عقل هیچ یک درست نیست زیرا از لفظ آیه و همچنین از جهت معنا چیزی که دلالت بر یکی از آنها بکند وجود ندارد.</span> </p> <h3> <span class="title" rel="19_13 19_12"><span class="phrase">توضیحات و وجوهی در باره <em rel="fa_19_12_7-7" data-sentence="24:74">حکم</em> ، <em>حنان</em> و <em rel="fa_19_13_6-6" data-sentence="96:42">زکاة</em>  که خداوند به یحیی (علیه السلام) داده است</span></span> </h3> <p> بله چه بسا از مثل آیه: <span class="aya" rel="2_129" data-words="7-16">یتلوا علیهم آیاتک و یعلمهم الکتاب و الحکمة و یزکیهم</span><span class="footnote" rel="1" title="روح المعانی، ج ۱۶، ص ۷۳ به نقل از زجاج">*</span> و آیه: <span class="aya" rel="62_2" data-words="8-17">یتلوا علیهم آیاته و یزکیهم و یعلمهم الکتاب و الحکمة</span><span class="footnote" rel="2" title="مجمع البیان، ج ۶، ص ۵۰۶">*</span> می‌توان در باره معنای حکم در آیه مورد بحث احتمالی داده و چیزی فهمید، آری با در نظر گرفتن اینکه حکمت بناء نوع (مفید نوعی) از حکم است می‌توان گفت: مراد به حکم همان علم به معارف حقه الهیه و کشف حقایقی که در پرده غیب است، و از نظر عادی پنهان است می‌باشد، و شاید آن مفسری هم که حکم را به فهم تفسیر کرده نظرش همین بوده است، بنا بر این معنای آیه این می‌شود: ما به او علم به معارف حقیقی دادیم در حالی که او کودکی نابالغ بوده. </p> <p>و جمله: <span class="aya" rel="19_13" data-words="1-4">و حنانا من لدنا</span> عطف است بر حکم، یعنی ما او را حنانی از نزد خود دادیم، و حنان به معنای عاطفه به خرج دادن و شفقت کردن است، راغب گفته:<span class="footnote" rel="3" title="مفردات راغب، ماده &lt;em&gt;حن&lt;/em&gt; ">*</span> از آنجایی که اشفاق جدای از رحمت فرض ندارد، لذا خدای تعالی از رحمت به <em>حنان</em> تعبیر کرده، و فرموده: <span class="aya" rel="19_13" data-words="1-4">و حنانا من لدنا</span> و از همین باب است <em>حنان منان</em> و کلمه: <em>حنانیک</em>  به معنای اشفاق بعد از اشفاق است. </p> <p>و در آیه شریفه <em>حنان</em> به رحمت تفسیر شده<span class="footnote" rel="4" title="مجمع البیان، ج ۶، ص ۵۰۶ به نقل از ابن عباس و قتاده">*</span> و شاید مراد به آن نبوت و یا ولایت باشد نظیر قول نوح (ع) که فرمود: <span class="aya" rel="11_28" data-words="12-16">و آتانی رحمة من عنده</span><span class="footnote" rel="5" title="از ناحیه خود رحمتی به من ارزانی داشت سوره هود آیه ۲۸">*</span> و قول صالح که فرمود: <span class="aya" rel="11_63" data-words="12-15">و آتانی منه رحمة</span><span class="footnote" rel="6" title="سوره هود، آیه ۶۳">*</span> که در هر دو جا مقصود از رحمت نبوت است. </p> <p>بعضی<span class="footnote" rel="7" title="مجمع البیان، ج ۶، ص ۵۰۶ به نقل از عکرمه">*</span> دیگر <em>حنان</em> را به محبت تفسیر کرده‌اند، و شاید منظور از آن محبت مردم نسبت به او است هم چنان که در باره موسی فرموده که ما محبت تو را در دل‌ها انداختیم: <span class="aya" rel="20_39" data-words="17-21">و ألقیت علیک محبة منی</span><span class="footnote" rel="8" title="سوره طه، آیه ۳۱">*</span> که خواسته باشد در باره یحیی (ع) هم بفرماید او را چنان                 <code class="page" rel="14,24"/> کردیم که هر کس دیدارش کند دوستش بدارد. </p> <p>بعضی<span class="footnote" rel="1" title="روح المعانی، ج ۱۶، ص ۷۳">*</span> دیگر حنان را به تعطف و رحمت و رقت و دلسوزی نسبت به مردم تفسیر کرده‌اند، یعنی یحیی (ع) نسبت به مردم رؤوف و خیر خواه بود، به سوی خدا هدایتشان می‌کرد، و به توبه وادارشان می‌نمود، و به همین جهت در عهد جدید او را <em>یوحنای معتمد</em> نامیده. </p> <p>و بعضی<span class="footnote" rel="2" title="بلکه زنده‌اند و نزد پروردگار خود روزی می‌خورند سوره آل عمران، آیه ۱۶۹">*</span> دیگر آن را تفسیر کرده‌اند به اینکه مورد حنان خدا بوده، یعنی خدا نسبت به او محبت داشته، چون به طوری که در روایات آمده هر وقت خدا را ندا می‌داده خدای تعالی جوابش را می‌داده و چون کلمه مورد بحث نکره یعنی بدون الف و لام آمده دلالت می‌کند بر اینکه خدای تعالی حنان مخصوصی به او داشته است. </p> <p>و <span class="phrase">لیکن آنچه از سیاق بر می‌آید مخصوصا از نظر اینکه <em>حنان</em> را مقید به قید <em rel="fa_19_13_3-4" data-sentence="77:305">من لدنا</em> نموده و با در نظر گرفتن اینکه این کلمه جز در مواردی که اسباب طبیعی و عادی یا مؤثر نیست و یا در نظر گرفته نشده آورده نمی‌شود این است که مراد از <em>حنان</em> یک نوع عطف الهی و انجذاب مخصوصی است بین یحیی و بین پروردگارش، که در غیر او سابقه و مانند ندارد، و بنا بر این تفسیر دوم و سوم از اعتبار ساقط می‌شود.</span> </p> <p><span class="phrase">سپس به خاطر اینکه در دنباله‌اش فرموده <em rel="fa_19_13_6-6" data-sentence="38:407">زکاة</em> که اصل در معنای آن نمو صالح است، باید گفت که معنای اولی هم با آن مناسبت و سازش ندارد، لا جرم یا باید گفت مقصود از آن این است که خدا به او لطف و عنایت دارد، و امور او را خودش اصلاح نموده، و به شان او عنایت می‌ورزد، و او هم در زیر سایه عنایت خدا رشد و نمو می‌کند، و یا این است که او نسبت به خدا عشق می‌ورزد، و مجذوب پروردگار خویش است، و بر همین اساس جذبه و عشق، رشد و نمو می‌کند، و مقصود از نمو، نمو روح است.</span> </p> <p><span class="phrase">از همین جا بی‌اساسی و سستی این سخن روشن می‌شود که بعضی<span class="footnote" rel="3" title="روح المعانی، ج ۱۶، ص ۷۳ به نقل از ابن عباس">*</span> گفته‌اند: مراد از زکات، برکت است، و معنایش این است که او را مبارک و نافع و آموزگار خیرات قرار دادیم، و نیز این سخن که بعضی<span class="footnote" rel="4" title="روح المعانی، ج ۱۶، ص ۷۳ به نقل از کلبی">*</span> گفته‌اند: مراد از آن صدقه است، و معنایش این است که او را که کودکی خردسال بود حکم دادیم، و او را صدقه‌ای قرار دادیم که بر مردم تصدقش کردیم، و یا         <code class="page" rel="14,25"/> این است که او صدقه‌ای بود از خدا به پدر و مادرش، و یا این است که آن حکمی که به او دادیم صدقه‌ای بود از خدا بر وی، و نیز ضعف این سخن معلوم می‌شود که بعضی<span class="footnote" rel="1" title="معانی الاخبار، ص ۲۸، ح ۶">*</span> گفته‌اند: مراد از <em rel="fa_19_13_6-6" data-sentence="788:21">زکاة</em> طهارت از گناهان است.</span> </p> <h3> <span class="title" rel="19_14 19_13"><span class="phrase">یحیی (علیه السلام) در مقابل خالق  <em rel="fa_19_13_9-9" data-sentence="34:130">تقی</em> و در مقابل پدر و مادر <span class="aya" rel="19_14" data-words="2-3">برا بوالدیه</span> بود و نسبت به مردم <em rel="fa_19_14_7-8" data-sentence="196:5">جبار عصی</em> نبود</span></span> </h3> <p> <span class="aya" rel="19_13-14" data-words="7-17">و کان تقیا، و برا بوالدیه و لم یکن جبارا عصیا .</span> <span class="phrase">کلمه <em rel="fa_19_13_9-9" data-sentence="5:873">تقی</em> صفت مشبهه از تقوی است، و تقوی به اصطلاح علمای علم صرف مثال واوی است یعنی ماده اولیش قاف و واو و یاء بوده و به معنای ورع و پرهیز از حرامهای خدا و اجتناب از ارتکاب مناهیی است که آدمی را به عذاب خدا می‌کشاند، کلمه: <em>بر</em>  (به فتح باء نیز صفت مشبهه از ماده <em>بر</em>  (به کسر باء) به معنای احسان است، و کلمه <em rel="fa_19_14_7-7" data-sentence="371:547">جبار</em> به طوری که در مجمع البیان<span class="footnote" rel="2" title="الدر المنثور، ج ۴، ص ۲۵۹">*</span> گفته به معنای کسی است که برای احدی حقی قائل نبوده، دچار جبریت و جبروت شده باشد، و نخل جبار آن درخت خرمایی است که از بلندی دست به آن نرسد، و بنا به قول صاحب مجمع برگشت معنای جبار به این است که آن چنان مستکبر و بلند پرواز باشد که خواسته خود را بر مردم تحمیل کند، و چیزی را از مردم تحمل نکند، مؤید این معنا خود آیه مورد بحث است که بعد از کلمه <em rel="fa_19_14_7-7" data-sentence="866:95">جبار</em> کلمه <em rel="fa_19_14_8-8" data-sentence="927:77">عصی</em> را آورد، چون عصی صفت مشبهه از عصیان است، که اصل در معنایش زیر بار نرفتن است.</span> </p> <p><span class="phrase">از اینجا روشن می‌شود که سیاق جملات سه‌گانه مورد بحث سیاق بیان کلیات احوال آن جناب نسبت به خالق و مخلوق است، جمله‌ <span class="aya" rel="19_13" data-words="7-9">و کان تقیا</span> حال او را نسبت به پروردگارش بیان می‌کند، و جمله: <span class="aya" rel="19_14" data-words="1-3">و برا بوالدیه</span> وضع او را نسبت به پدر و مادر حکایت می‌نماید، و جمله: <span class="aya" rel="19_14" data-words="4-8">و لم یکن جبارا عصیا</span> رفتار او را نسبت به سایر مردم شرح می‌دهد، و حاصل معنای این جمله این است که آن جناب رؤوف و رحیم به مردم، و خیر خواه و متواضع نسبت به ایشان بوده، ضعفای ایشان را یاری می‌کرده، و آنهایی را که آمادگی هدایت و رشد داشته‌اند هدایت می‌نموده، و به این بیان این معنا نیز روشن می‌شود اینکه بعضی<span class="footnote" rel="3" title="مجمع البیان، ج ۶، ص ۵۰۶">*</span> از مفسرین کلمه <em rel="fa_19_14_8-8" data-sentence="792:62">عصیا</em> را به عاصی نسبت به پروردگار تفسیر کرده تفسیر درستی نکرده است.</span> </p> <p><code class="aya" rel="19_15"/> <span class="aya" rel="19_15" data-words="1-12">و سلام علیه یوم ولد و یوم یموت و یوم یبعث حیا .</span> کلمه سلام (در معنا) نزدیک با کلمه <em>امن</em> است، و آنچه از موارد استعمال آن به دست می‌آید این است که فرق میان آن دو این است که <em>امن</em> عبارت است از خالی بودن       <code class="page" rel="14,26"/> مکان از هر چه مایه کراهت و ترس آدمی است، ولی سلام عبارت است از اینکه محل طوری باشد که هر چه آدمی در آن می‌بیند ملایم طبعش باشد، نه از آن کراهت داشته باشد، و نه ترس. </p> <p>و اگر کلمه سلام را نکره آورد برای این بود که تعظیم را بفهماند، یعنی در این سه روز سلامی فخیم و عظیم بر او باد، و در این ایام که هر کدامش ابتدای یکی از عوالم است، و آدمی در آن زندگی می‌کند از هر مکروهی قرین سلامت باشد، روزی که متولد می‌شود به هیچ مکروهی که با سعادت زندگی دنیایش ناسازگار باشد دچار نگردد، و روزی که می‌میرد و زندگی برزخیش را شروع می‌کند قرین سلامت باشد، و روزی که دوباره زنده می‌شود و به حقیقت حیاة می‌رسد سلامت باشد، و دچار تعب و خستگی نگردد. </p> <p><span class="phrase">بعضی<span class="footnote" rel="1" title="احتجاج، ج ۱، ص ۱۳۸">*</span> گفته‌اند تقیید بعث به قید <em rel="fa_19_15_12-12" data-sentence="97:305">حیا</em> برای این بوده که بفهماند یحیی به زودی شهید خواهد شد، چون خدای تعالی در جای دیگر در باره شهداء فرموده: <span class="aya" rel="3_169" data-words="10-14">بل أحیاء عند ربهم یرزقون</span><span class="footnote" rel="2" title="پس جانشین شدند بعد از ایشان نسلی که کتاب را ارث بردند سوره اعراف، آیه ۱۶۹">*</span>.</span> </p> <p>و <span class="phrase">اختلاف تعبیر در <em rel="fa_19_15_5-5" data-sentence="16:207">ولد</em> و <em rel="fa_19_15_8-8" data-sentence="73:191">یموت</em> و <em rel="fa_19_15_11-11" data-sentence="131:175">یبعث</em> که اولی را گذشته و دو تای آخر را به صیغه آینده آورد برای این بود که بفهماند این سلام را در حال حیات دنیویش به او فرستاده بود، نه اینکه در عصر رسول خدا (ص) به او فرستاده باشد.</span> </p> <h3>بحث روایتی‌ <span class="title" rel="19_1 19_5">روایاتی در بیان اینکه‌ <span class="aya" rel="19_1" data-words="1-1">کهیعص</span> اشاره به برخی اسماء حسنای الهی است</span> </h3> <p> در مجمع البیان<span class="footnote" rel="3" title="مجمع البیان، ج ۶، ص ۵۰۲">*</span> گفته: روایت شده که امیر المؤمنین (ع) در دعایش عرض کرد: ای خدا، ای‌ <span class="aya" rel="19_1" data-words="1-1">کهیعص</span> از تو مسئلت می‌دارم که.... </p> <p>و در معانی الاخبار به سند خود از سفیان بن سعید ثوری از امام صادق (ع) روایت کرده که در ضمن حدیثی طولانی فرمود: و کلمه‌ <span class="aya" rel="19_1" data-words="1-1">کهیعص</span> معنایش: انا الکافی الهادی الولی العالم الصادق الوعد است، یعنی منم کافی، و هادی، و ولی، و عالم، و صادق الوعد<span class="footnote" rel="4" title="معانی الاخبار، ص ۲۲، ح ۱">*</span>. </p> <p>         <code class="page" rel="14,27"/> مؤلف: و نیز قریب به این معنا از محمد بن عماره از آن جناب روایت شده است<span class="footnote" rel="1" title="پس کتاب را ارث دادیم به بندگانی از خود که برگزیدیم سوره فاطر، آیه ۳۲">*</span>، و در الدر المنثور از ابن عباس روایت شده که در معنای این کلمه گفته: <em>کاف</em> اشاره به کبیر،  <em>هاء</em> به هادی، <em>یا</em> به امین، <em>عین</em> به عزیز، <em>صاد</em> به صادق است، و در نقل دیگری اینطور گفته: که <em>کاف</em> بجای کبیر است، و همچنین تا آخر<span class="footnote" rel="2" title="تفسیر نعمانی، ص ۲۱">*</span>. </p> <p>و نیز به طریق دیگری نقل شده که گفته است: معنایش کریم، هادی، حکیم، علیم، صادق است، و از ابن مسعود و غیر او نیز روایت شده، و حاصل روایات به طوری که ملاحظه می‌کنید این است که حروف مقطعه قرآن هر یک از اول یکی از اسماء حسنای خدا گرفته شده، چیزی که هست یکی می‌گوید: <em>کاف</em> از کبیر، یکی می‌گوید از کافی، و یکی می‌گوید از کریم گرفته شده، و همچنین سایر حروف<span class="footnote" rel="3" title="الدر المنثور، ج ۴، ص ۲۵۹">*</span>. </p> <p>لیکن این روایات از این نظر ناصحیح به نظر می‌رسند که در حروف مقطعه مورد بحث حرف <em>یاء</em> وجود دارد، و آن را به معنای ولی و یا حکیم و یا عزیز گرفته‌اند، و اولین حرف این اسماء هیچ یک <em>یاء</em> نیست، و در روایتی که از ام هانی نقل شده اصلا برای یاء معنایی نکرده، تنها کلمه مورد بحث به کافی و هادی و عالم و صادق معنا شده است، و در بیان این کلمه مختصری اشاره رفت<span class="footnote" rel="4" title="به درستی زمین از آن خدا است به هر کس از بندگانش بخواهد ارث می‌دهد سوره اعراف آیه ۱۲۸">*</span>. </p> <p>و در تفسیر قمی در ذیل آیه: <span class="aya" rel="19_4" data-words="11-16">و لم أکن بدعائک رب شقیا</span> می‌گوید یعنی دعای من نزد تو هرگز بی‌نتیجه نبوده است<span class="footnote" rel="5" title="تفسیر قمی، ج ۲، ص ۴۸">*</span>. </p> <p>و در مجمع البیان در ذیل آیه: <span class="aya" rel="19_5" data-words="1-4">و إنی خفت الموالی</span> گفته بعضی گفته‌اند: مقصود از موالی، عموها، و پسر عموها است، و آن را به امام ابی جعفر (ع) نسبت داده‌اند، و امام علی بن الحسین و امام محمد بن علی باقر (ع) خوانده‌اند: <span class="aya" rel="19_5" data-words="1-4">و إنی خفت الموالی</span> به فتحه خاء و تشدید فاء، و کسره تاء<span class="footnote" rel="6" title="مجمع البیان، ج ۶، ص ۵۰۲">*</span>. </p> <p>مؤلف: جمعی از صحابه و تابعین نیز اینطور قرائت کرده‌اند. </p> <p>و در احتجاج است که عبد اللَّه بن حسن به سند خود از پدرانش (ع) روایت کرده که فرموده‌اند: بعد از آنکه ابو بکر تصمیم گرفت فدک را از فاطمه بگیرد و این خبر به فاطمه (ع) رسید، آن حضرت نزد وی رفت، و فرمود: ای پسر ابی قحافه آیا در کتاب         <code class="page" rel="14,28"/> خدا آمده که تو ارث از پدرت ببری و من نبرم؟ حرفی بیهوده می‌زنی، آیا عمدا کتاب خدا را ترک کردید؟ و پشت سر انداختید؟ با اینکه در داستان یحیی بن زکریا می‌فرماید: <span class="aya" rel="19_5-6" data-words="11-21">فهب لی من لدنک ولیا، یرثنی و یرث من آل یعقوب...</span><span class="footnote" rel="1" title="تفسیر عیاشی، ج ۱، ص ۱۷۲، ح ۴۳">*</span>. </p> <p>مؤلف: مضمون این روایت هم به طرق شیعه نقل شده، و هم غیر شیعه، و استدلال آن جناب مبنی بر این است که مقصود از وراثت در داستان یحیی وراثت مال باشد، که ما در بیان آیه در باره‌اش بحث کردیم، و از طرق اهل سنت هم بعضی روایات دلالت بر آن دارد مثلا در الدر المنثور از عده‌ای از صاحبان جامع از حسن روایت کرده‌اند که رسول خدا (ص) فرمود: خدا رحمت کند برادرم زکریا را، ورثه می‌خواست چه کند و خدا رحمت کند برادرم لوط را که با داشتن خدا آرزوی داشتن رکن شدیدی می‌کرد<span class="footnote" rel="2" title="الدر المنثور، ج ۴، ص ۲۶۴">*</span>. </p> <p>و در همان کتاب نیز از فاریابی از ابن عباس روایت شده که گفت: زکریا بچه‌دار نمی‌شد، از خدا درخواست کرد که‌پروردگارا به من از ناحیه خودت ولیی که از من و از آل یعقوب ارث ببرد کرامت کن و منظورش این بود که از من مال مرا و از یعقوب نبوت را ارث ببرد<span class="footnote" rel="3" title="به درستی کسانی که بعد از ایشان کتاب را به ارث بردند سوره شوری آیه ۱۴">*</span>. </p> <h3> <span class="title" rel="19_6 19_1 19_2 19_3 19_4 19_5 19_7 19_8 19_9 19_10 19_11 19_12 19_13 19_14 19_15">سخن صاحب <em>روح المعانی</em> که برای توجیه یک روایت  (که انبیاء مالی به ارث نمی‌گذارند) و برای تصحیح عمل خلفاء در گرفتن فدک، در تفسیر دعای زکریا (علیه السلام) گفته است</span> </h3> <p> و در روح المعانی گفته، اهل سنت بر این مذهبند که انبیاء نه خود از کسی مال را به ارث می‌برند، و نه به کسی مال ارث می‌دهند، چون بر این معنا اخباری دارند که به نظرشان اخبار صحیحی است، از طرق شیعه نیز همین معنا روایت شده، از آن جمله کلینی در کافی از ابی البختری از ابی عبد اللَّه جعفر صادق رضی اللَّه عنه روایت کرده که گفت: علما ورثه انبیایند، و این بدان علت است که انبیاء درهم و دیناری ارث نمی‌دهند، بلکه ارث ایشان احادیثی از احادیث ایشان است، حال هر کس از احادیث آنان سهمی بگیرد حظی وافر و بسیار به دست آورده، و چون کلمه <em>انما</em> که به طور قطع و به اعتراف شیعه حصر را می‌رساند پس قهرا جمله این است و جز این نیست <em>که ترجمه</em> انما است انحصار را افاده می‌کند. </p> <p>و وراثت در آیه شریفه باید حمل بر همین معنا که گفتیم بشود، و قبول نداریم که در لغت حقیقت در وراثت مال و مجاز در وراثت علم و امثال آن باشد، بلکه حقیقت در اعم از وراثت مال و علم و منصب است، و این غلبه استعمال در عرف فقها است که باعث شده معنای وراثت مال مبادرت به ذهن کند و نظیر منقولات عرفی شود. </p> <p>       <code class="page" rel="14,29"/> و به فرضی هم که تسلیم شویم که معنای حقیقی آن در لغت همان وراثت مال است و در غیر مال مجاز است، می‌گوئیم این مجازی است متعارف و مشهور، مخصوصا در استعمالات قرآن کریم آن قدر مشهور است که با حقیقت هیچ تفاوتی ندارد، از جمله موارد استعمال قرآنی آن آیه‌ <span class="aya" rel="35_32" data-words="1-7">ثم أورثنا الکتاب الذین اصطفینا من عبادنا</span><span class="footnote" rel="1" title="اصول کافی، ج ۱، ص ۳۸۴، ح ۷">*</span> و آیه‌ <span class="aya" rel="7_169" data-words="1-6">فخلف من بعدهم خلف ورثوا الکتاب</span><span class="footnote" rel="2" title="انجیل لوقا در اصحاح اول (۵)">*</span> و آیه: <span class="aya" rel="42_14" data-words="25-30">إن الذین أورثوا الکتاب من بعدهم</span><span class="footnote" rel="3" title="مجمع البیان، ج ۶، ص ۵۰۶">*</span> و آیه‌ <span class="aya" rel="7_128" data-words="8-15">إن الأرض لله یورثها من یشاء من عباده</span><span class="footnote" rel="4" title="الدر المنثور، ج ۴، ص ۲۶۱">*</span> و آیه‌ <span class="aya" rel="3_180" data-words="24-29">و لله میراث السماوات و الأرض</span><span class="footnote" rel="5" title="مر خدای راست میراث آسمانها و زمین سوره آل عمران آیه ۱۸۰">*</span>. </p> <p>و اما اینکه گفته‌اند: داعی نداریم لفظ را از معنای حقیقیش برگردانیم می‌گوئیم: چرا، داعی داریم، و آن این است که کلام معصوم را از دروغ بودن حفظ کنیم و در عین حال تاویل هم نکنیم، چون تاویل کردنش مانند دست کشیدن به بوته خار و خار را از آن تراشیدن است، و کلام معصوم همه دلالت بر این دارد که مراد از ارث، ارث علم و نبوت است و آثاری هم که دلالت دارد بر اینکه انبیاء مال را به ارث می‌برند آثار و اخباری نیست که در نظر زرگر احادیث، ارزشی داشته باشد. </p> <p>بعضی پنداشته‌اند که اصلا نمی‌توانیم ارث در آیه مورد بحث را حمل بر ارث نبوت کنیم، برای اینکه اگر چنین حملی بکنیم دیگر جایی برای جمله: <span class="aya" rel="19_6" data-words="7-10">و اجعله رب رضیا</span> باقی نمی‌ماند، چون پیغمبران همه رضی هستند، و بنا بر این جمله مذکور لغو و بیهوده خواهد شد، و لیکن از آنچه ما قبلا گفتیم نقطه ضعف این سخن به دست می‌آید، و این پندار که کسبی بودن چیزی منافی با ارثی بودن آن است پنداری است غلط زیرا در کلام امام صادق  (ع) وراثت متعلق شده به چیزی که کسبی نیست که همان احادیث انبیاء باشد. </p> <p>و نیز از آن جمله روایتی است که کلینی در کافی از ابی عبد اللَّه رضی اللَّه عنه نقل کرده که فرموده: سلیمان از داوود ارث برد، و محمد (ص) از سلیمان ارث برد، چه وراثت رسول خدا (ص) از سلیمان تصور ندارد که غیر از وراثت علم و نبوت و امثال آن باشد، این بود کلام روح المعانی<span class="footnote" rel="6" title="روح المعانی، ج ۱۶، ص ۶۴">*</span>. </p> <h3> <span class="title" rel="19_6 19_5 19_12 19_11 19_1 19_2 19_3 19_4 19_7 19_8 19_9 19_10 19_13 19_14 19_15">پاسخ به سخنان او و اثبات اینکه مقصود زکریا (علیه السلام) ارث مال بوده است و بیان اینکه حدیث نبوی-بر فرض صحت-معنایی را که قرائنی بر خلاف آن هست به آیه نمی‌دهد</span> </h3> <p> و بحثی که وی کرده دو جنبه دارد یکی کلامی که مربوط به مساله فدک است، که از دهات خیبر بوده، و در عهد رسول خدا (ص) در دست فاطمه دختر آن جناب بوده و خلیفه اول آن را از دست وی بیرون کرد، و در پاسخ اعتراض آن جناب به حدیثی که از پیغمبر اکرم روایتش کرد استناد جسته و آن حدیث این است که آن جناب فرموده: انبیاء مالی از خود نمی‌گذارند و هر چه بگذارند صدقه است، و در پیرامون این حدیث بحثهایی طولانی و مشاجراتی میان متکلمین شیعه و سنی در گرفته است، و چون بحثی است غیر تفسیری و خارج از غرض این کتاب لذا ما متعرض آن نمی‌شویم. </p> <p>و یک جنبه تفسیری دارد که تعرضش برای ما اهمیت دارد چون می‌خواهیم بفهمیم معنای آیه: <span class="aya" rel="19_5-6" data-words="1-25">و إنی خفت الموالی من ورائی و کانت امرأتی عاقرا فهب لی من لدنک ولیا، یرثنی و یرث من آل یعقوب و اجعله رب رضیا</span> چیست؟ و از آن چه استفاده می‌شود؟ بنا بر این یک یک حرفهایی که وی زده جواب می‌دهیم. </p> <p>اما اینکه گفت: از طرق شیعه نیز همین معنا روایت شده، می‌گوئیم روایت در این باب منحصر به آن یک روایت که وی از امام صادق (ع) نقل کرده و به آن تمسک کرده نیست، بلکه در این مضمون به طریق خود ایشان از رسول خدا (ص) نیز نقل شده، و معنایش (البته آن معنایی که هر شنونده آن را می‌فهمد نه غیر آن را) این است که شان انبیاء این نیست که به جمع اموال اهتمام بورزند، و عمر خود را صرف آن نموده، و سپس برای وارث بعد از خود باقی بگذارند، وظیفه و شانی که دارند این است که حکمت را برای جانشینان بعد از خود باقی گذارند، و این یک معنای رایج استعمالی و شایعی است که ما هم قبولش داریم، و جای انکار نیست. </p> <p>و اما اینکه گفت قبول نداریم که در لغت حقیقت در وراثت مال و مجاز در علم و امثال آن باشد، در جواب می‌گوئیم بحث در این نیست که آیا حقیقت لغوی در چیزی و با مجاز مشهور و یا غیر مشهور در آن است، و ما هم هیچ اصراری بر یکی از این سه احتمال نداریم، اختلاف مورد بحث همه در این است که وراثت چه حقیقت در مال و مجاز در امثال علم و حکمت باشد، و چه حقیقت مشترک میان آن دو بوده باشد، اگر بخواهیم از آن اراده کنیم خصوص علم و حکمت را آیا محتاج به قرینه‌ای که در صورت اول لفظ را از معنای حقیقی به معنای مجازی برگرداند، و در صورت دوم یکی از دو معنای حقیقی (علم و حکمت) را معین کند هستیم یا نه، و سیاق آیه مورد بحث و سایر آیات این داستان که در سوره آل عمران و انبیاء آمده و قرائنی که با آنها هست با وراثت علم و امثال آن نمی‌سازد، تا چه رسد به این که لفظ را<code class="page" rel="14,31"/> از وراثت مال منصرف نماید، که توضیح این ناسازگاری گذشت. </p> <p>آری به طوری که از تعلیم قرآن کریم بر می‌آید اصلا ممکن نیست وراثت متعلق به نبوت هم بشود، زیرا نبوت یک موهبت الهی است که انتقال و تحویل و تحول بر نمی‌دارد، و معلوم است که ترک و واگذاری به غیر در معنای وراثت خوابیده، وقتی می‌گوئیم فلانی مال یا ملک یا منصب و یا علم و امثال اینها را به فلانی ارث داد معنایش این است که خود از آنها دست برداشت و به او انتقال داد، و همین جهت است که می‌بینیم در هیچ جای قرآن و سنت وراثت در نبوت و رسالت به کار نرفته. </p> <p>و اما اینکه گفت: چرا داعی داریم و آن این است که کلام معصوم را از دروغ بودن حفظ کنیم، جواب می‌گوئیم که این خوداعتراف به گفته ما است، که گفتیم هیچ قرینه‌ای در کلام نیست که دلالت کند بر اینکه مراد از لفظ یرثنی ارث غیر مال است بلکه مطلب به عکس است، یعنی قرینه هست بر اینکه مراد ارث مال است، و اگر آیه را حمل بر معنای مورد نظر خود کرده‌اند از این رو بوده که خواسته‌اند ظاهر حدیث مزبور را که به نظر خود صحیح پنداشته‌اند حفظ نمایند غافل از اینکه معنا ندارد که معنای قرآن کریم در دلالت‌های استعمالیش محتاج به قرینه خارجی و غیر قرآنی باشد آن هم در جایی که خود قرآن محفوف به قرائنی باشد که مخالف آن قرینه غیر قرآنی بوده باشد، و خلاصه ما قرائنی که در سیاق یک آیه هست همه را نادیده بگیریم برای این که یک قرینه خارجی و غیر قرآنی را صحه بگذاریم. </p> <p>و اگر بگویی پس چطور عمومات آیات احکام را با روایت تخصیص و اطلاقات آن را تقیید می‌کنید؟ در جواب می‌گوئیم مساله تخصیص و تقیید تصرف در دلالت لفظ به حسب استعمال نیست، بلکه تصرف در مراد از خطاب است. </p> <p>علاوه بر اینکه معنا ندارد که اخبار آحاد در غیر احکام شرعی که جز جعل تشریعی چیز دیگری نیستند حجت بوده باشد، آن هم با مخالفتش با کتاب، که همه این مطالب در علم اصول برهانی شده است. </p> <p>و <span class="phrase">اما اینکه گفت: و لیکن از آنچه ما قبلا گفتیم نقطه ضعف این سخن به دست می‌آید مقصودش اشاره به این است که جمله‌ <span class="aya" rel="19_6" data-words="7-10">و اجعله رب رضیا</span> را تاکید برای جمله: <span class="aya" rel="19_5-6" data-words="15-16">ولیا، یرثنی</span> گرفت، و یا اشاره به این است که <em rel="fa_19_6_10-10" data-sentence="298:169">رضیا</em> را به معنای <em rel="fa_19_6_10-10" data-sentence="368:143">مرضی</em> نزد مردم گرفته بود که به خیال خود کلام خدای را از لغویت نگاه بدارد، و لیکن از مطالبی که ما در بیان آیه گذراندیم اشکال این دو سخن روشن می‌گردد.</span> </p> <p>و در تفسیر عیاشی از ابی بصیر از ابی عبد اللَّه (ع) روایت کرده که<code class="page" rel="14,32"/> فرمود: زکریا بعد از آنکه از پروردگارش درخواست فرزندی کرد و ملائکه او را به آن ندا که می‌دانید ندایش داد، دلش خواست بفهمد این ندا از کجا است آیا از خدای تعالی است؟ لذا خدای تعالی به او وحی کرد نشانه این مطلب این است که سه روز زبان از سخن با مردم باز داری، آن گاه فرمود بعد از آنکه سه روز زبان از سخن باز داشت و هیچ سخن نگفت آن وقت فهمید که ندای مزبور از ناحیه خدای تعالی بوده چون غیر خدا کسی نمی‌تواند در نفس پیغمبر تصرف کند<span class="footnote" rel="1" title="مجمع البیان، ج ۶، ص ۵۰۴">*</span>. </p> <p>و در تفسیر نعمانی به سند خود از امام صادق (ع) روایت کرده که فرمود: امام امیر المؤمنین (ع) در پاسخ مردمی که از او از معنای وحی سؤال کرده بودند فرمود یک قسم از وحی وحی نبوت است، و قسم دیگر وحی الهام و قسم سوم وحی اشاره است آن گاه کلام را هم چنان ادامه داد تا آنجا که فرمود: و اما وحی اشاره، کلام خدای عز و جل است که می‌فرماید: <span class="aya" rel="19_11" data-words="1-12">فخرج علی قومه من المحراب فأوحی إلیهم أن سبحوا بکرة و عشیا</span> چون زکریا (ع) موظف شده بود که سه روز با مردم سخن نگوید مگر با رمز و اشاره‌ <span class="aya" rel="3_41" data-words="8-14">ألا تکلم الناس ثلاثة أیام إلا رمزا</span><span class="footnote" rel="2" title="کشاف، ج ۳، ص ۵">*</span>. </p> <p>و در مجمع البیان از معمر روایت کرده که گفت: امام صادق (ع) فرمود: بچه‌ها به یحیی گفتند: بیا با ما بازی کن، گفت: بازی چیست، مگر خلقت ما برای بازی بود، آری از همان کودکی دارای حکمت بود چنانچه قرآن کریم فرمود: <span class="aya" rel="19_12" data-words="6-9">و آتیناه الحکم صبیا</span> این مضمون از ابی الحسن رضا (ع) نیز روایت شده<span class="footnote" rel="3" title="اصول کافی، ج ۲، ص ۵۳۴، ح ۳۸">*</span>. </p> <p>مؤلف: و در الدر المنثور هم از ابن عساکر از معاذ بن جبل به طور رفع روایت شده است، و نیز در همین معنا از ابن عباس از رسول خدا (ص) روایت آمده<span class="footnote" rel="4" title="بحار الانوار، ج ۱۴، ص ۱۶۷، ح ۵">*</span>. </p> <p>و در کافی به سند خود از علی بن اسباط روایت شده که گفت: من حضرت ابا جعفر  (ع) را دیدم که به طرفم می‌آمد، نگاهی دقیق و طولانی به او کردم و به سر تا پای او می‌نگریستم که بعدا شمایلش را برای شیعیانی که در مصرند تعریف کنم، در همین بین که من مشغول تماشای او بودم نشست، و فرمود: ای علی خدای عز و جل احتجاج می‌کند به امامت به مثل آن حجتی که با آن احتجاج می‌کند بر نبوت آن گاه خواند: <span class="aya" rel="19_12" data-words="6-9">و آتیناه الحکم صبیا</span>          <code class="page" rel="14,33"/> <span class="aya" rel="12_22" data-words="1-4">و لما بلغ أشده</span>... <span class="aya" rel="46_15" data-words="22-25">و بلغ أربعین سنة</span> سپس فرمود: آری ممکن است خداوند حکمت را در حال کودکی به کسی بدهد، هم چنان که ممکن است در حال چهل سالگی بدهد<span class="footnote" rel="1" title="بحار الانوار، ج ۱۴، ص ۱۷۹">*</span>. </p> <p>مؤلف: اینکه در این روایت حکم به حکمت تفسیر شده مؤید بیان سابق ما است. </p> <h3> <span class="title" rel="19_13 19_14 19_15 19_1 19_2 19_3 19_4 19_5 19_6 19_7 19_8 19_9 19_10 19_11 19_12">روایاتی در ذیل آیات راجع به دعای زکریا (علیه السلام) و اوصاف و احوال یحیی (علیه السلام) </span> </h3> <p> و در الدر المنثور است که عبد الرزاق و احمد در کتاب زهد و عبد بن حمید و ابن منذر و ابن ابی حاتم همگی از قتاده روایت کرده‌اند که در تفسیر جمله: <span class="aya" rel="19_14" data-words="4-8">و لم یکن جبارا عصیا</span> گفت سعید بن مسیب می‌گفت: رسول خدا (ص) فرمود: هیچ کس خدا را روز قیامت ملاقات نمی‌کند مگر اینکه گناه دارد، به جز یحیی بن زکریا. قتاده می‌گوید حسن از رسول خدا (ص) روایت کرد که فرمود: یحیی (ع) نه گناه کرد و نه هرگز خیال زنی را به دل خطور داد<span class="footnote" rel="2" title="روح المعانی، ج ۱۶، ص ۶۲">*</span>. </p> <p>و در همان کتاب است که احمد و حکیم ترمذی در کتاب نوادر الاصول و حاکم و ابن مردویه از ابن عباس روایت کرده‌اند که گفت: رسول خدا فرمود: هیچ کس از بنی آدم نیست مگر آنکه خطا کرده و یا حد اقل تصمیم بر آن را گرفته است، مگر یحیی بن زکریا که نه خیال آن را کرد و نه مرتکب شد<span class="footnote" rel="3" title="الدر المنثور، ج ۴، ص ۲۵۸">*</span>. </p> <p>مؤلف: این معنا به طرق اهل سنت با الفاظ مختلف روایت شده، و لیکن به خاطر اینکه عصمت را اختصاص به یحیی (ع) داده چاره‌ای جز این نیست که بگوئیم مقصود انبیاء و ائمه (ع) بوده، هر چند که با ظاهر این روایات مخالف باشد، و این مخالفت را به گردن راویان این احادیث انداخته، بگوئیم سوء تعبیر از ایشان بوده، چون راویان عادتشان بر این بوده که آنچه را از رسول خدا (ص) می‌شنیده‌اند نقل به معنا می‌کردند و عنایتی به حفظ الفاظ آن جناب نداشته‌اند، و کوتاه سخن اخبار در زهد یحیی  (ع) بسیار و بیرون از حد و شمار است، و به طوری که در اخبار آمده آن جناب گیاه می‌خورد و لیف خرما را لباس می‌کرد و از خوف خدا آن قدر می‌گریست که از چشم تا منتهای صورتش مجرایی مانند نهر درست شده بود<span class="footnote" rel="4" title="سلام بر من روزی که به دنیا آمدم و روزی که می‌میرم و روزی که زنده مبعوث می‌شوم سوره مریم، آیه ۳۳">*</span>. </p> <p>و نیز از ابن عساکر از قره روایت آورده که گفت: آسمان بر هیچ کس نگریست جز بر یحیی بن زکریا و حسین بن علی، و این سرخی آسمان همان گریه آن است<span class="footnote" rel="5" title="الدر المنثور، ج ۴، ص ۲۶۴">*</span>. </p> <p>         <code class="page" rel="14,34"/> مؤلف: این معنا در مجمع از امام صادق (ع) نیز روایت شده و در آخر آن آمده که قاتل یحیی و قاتل حسین (ع) هر دو ولد الزنا بوده‌اند<span class="footnote" rel="1" title="بحار الانوار، ج ۱۴، ص ۱۷۰-۱۸۵ و الدر المنثور، ج ۴، ص ۲۶۳-۲۶۴">*</span>. </p> <p>و در همان کتاب است که حاکم و ابن عساکر از ابن عباس روایت کرده که گفت: خدای تعالی به محمد بن عبد اللَّه ( ص) وحی کرد که من در انتقام خون یحیی بن زکریا هفتاد هزار نفر را کشتم و به زودی به انتقام خون پسر دخترت هفتاد هزار و هفتاد هزار می‌کشم<span class="footnote" rel="2" title="الدر المنثور، ج ۴، ص ۲۵۸">*</span>. </p> <p>و در کافی به سند خود از ابی حمزه از ابی جعفر (ع) روایت کرده که گفت از آن جناب پرسیدم مقصود از جمله: <span class="aya" rel="19_13" data-words="1-6">و حنانا من لدنا و زکاة</span> چیست؟ فرمود <em>تحنن اللَّه</em>  یعنی خدا وی را دوست می‌داشت، پرسیدم از تحنن خدا به او چه رسید، و چه دید؟ فرمود: وقتی می‌گفت یا رب، خدای تعالی در جوابش می‌گفت: <em>لبیک یا یحیی</em> تا آخر حدیث<span class="footnote" rel="3" title="الدر المنثور، ج ۴، ص ۲۶۱ و ۲۶۲">*</span>. </p> <p>و در عیون اخبار به سندی که به یاسر خادم می‌رسد از او روایت کرده که گفت: من از ابی الحسن رضا (ع) شنیدم که می‌فرمود: وحشتناکترین مواقفی که بشر دارد سه موقف است یکی آن روزی که از شکم مادر متولد می‌شود، و دنیا را می‌بیند، و یکی آن روزی که می‌میرد و آخرت و اهل آخرت را می‌بیند، و یکی روزی که مبعوث می‌شود، و احکامی می‌بیند که در دار دنیا ندیده بود. </p> <p>و خدای عز و جل حضرت یحیی را در این سه موقف سلامت و عافیت داده، و ترس به دلش راه نداده بود، و به همین جهت در باره‌اش فرموده: <span class="aya" rel="19_15" data-words="1-12">و سلام علیه یوم ولد و یوم یموت و یوم یبعث حیا</span> هم چنان که عیسی هم در این سه موقف بر خود سلام کرد و گفت: <span class="aya" rel="19_33" data-words="1-12">و السلام علی یوم ولدت و یوم أموت و یوم أبعث حیا</span><span class="footnote" rel="4" title="الدر المنثور، ج ۴، ص ۲۵۸">*</span>. </p> <h3>داستان زکریا (ع) در قرآن</h3> <p> خدای تعالی زکریا (ع) را در کلام خود به صفت نبوت و وحی توصیف         <code class="page" rel="14,35"/> نموده، و نیز در اول سوره مریم او را به عبودیت و در سوره انعام در عداد انبیایش شمرده، و از صالحینش و از مجتبینش خوانده، که عبارتند از مخلصون و همچنین از مهدیونش دانسته است. </p> <h3>تاریخ زندگیش</h3> <p>-قرآن کریم از تاریخ زندگی آن جناب غیر از دعای او در طلب فرزند و استجابت دعایش و تولد فرزندش یحیی چیزی نیاورده، و این قسمت از زندگی آن جناب را بعد از نقل سرگذشتش با مریم که چگونه عبادت می‌کند و چگونه خدا کرامتها را به او داده نقل کرده است. </p> <p>آری در این قسمت فرموده زکریا متکفل امر مریم شد، چون مریم پدرش عمران را از دست داده بود، و چون بزرگ شد از مردم کناره‌گیری کرد، و در محرابی که در مسجد به خود اختصاص داده بود مشغول عبادت شد، و تنها زکریا به او سر می‌زد، و هر وقت به محراب او می‌رفت می‌دید نزد او رزقی آماده است، می‌پرسید این غذا را چه کسی برایت آورده؟ می‌گفت: این از ناحیه خدای تعالی است که خدای تعالی به هر که بخواهد بدون حساب روزی می‌دهد. </p> <p>در اینجا طمع زکریا به رحمت خدا تحریک شد، خدای خود را خواند، و از او فرزندی از همسرش درخواست نمود، و ذریه طیبه‌ای مسألت کرد، و با اینکه او خودش مردی سالخورده، و همسرش زنی نازا بود، دعایش مستجاب شد، و در حالی که در محراب خود به نماز ایستاده بود ملائکه ندایش دادند: ای زکریا خدای تعالی تو را به فرزندی که اسمش یحیی است بشارت می‌دهد، زکریا برای اینکه قلبش اطمینان یابد و بفهمد این ندا از ناحیه خدا بوده و یا از جای دیگر، پرسید پروردگارا آیتی به من بده که بفهمم این ندا از تو بود، خطاب آمد آیت و نشانه تو این است که سه روز زبانت از تکلم با مردم بسته می‌شود، و سه روز جز با اشاره و رمز نمی‌توانی سخن بگویی، و همین طور هم شد، از محراب خود بیرون شده نزد مردم آمد، و به ایشان اشاره کرد که صبح و شام تسبیح خدا گوئید، و خدا همسر او را اصلاح نموده یحیی را بزائید  (سوره آل عمران، آیات 37-41، سوره مریم، آیات 2-11، سوره انبیاء آیات 89-90). </p> <p>قرآن کریم در باره سرانجام و مال امر او و چگونگی درگذشتش چیزی نفرموده، ولی در اخبار بسیاری از طرق شیعه و سنی آمده که قومش او را به قتل رساندند، بدین صورت که وقتی تصمیم گرفتند او را بکشند او فرار کرده و به درخت پناهنده شد، درخت شکافته شد و او در داخل درخت قرار گرفته درخت به حال اولش برگشت، شیطان ایشان را به نهانگاه وی خبر داد، و گفت که باید درخت را اره کنید، ایشان همین کار را کردند و آن جناب را با اره دو نیم نمودند، و به این وسیله از دنیا رفت. <code class="page" rel="14,36"/> در بعضی از روایات آمده که سبب کشتن وی این بود که او را متهم کردند که با حضرت مریم عمل منافی عفت انجام داده و از این راه مریم به عیسی (ع) حامله شده و دلیلشان این بود که غیر از زکریا کسی به مریم سر نمی‌زد، جهات دیگری نیز روایت شده<span class="footnote" rel="1" title="لوقا اصحاح سوم (۱)">*</span>. </p> <h3>داستان یحیی (ع) در قرآن</h3> <h3>1-ستایش قرآن کریم: </h3> <p>خدای عز و جل آن جناب را در چند جای قرآن یاد کرده و او را به ثنای جمیلی ستوده، از آن جمله او را تصدیق کننده کلمه‌ای از خدا (یعنی نبوت مسیح) خوانده و او را سید و مایه آبروی قومش و حصور (بی‌زن) خوانده، و پیغمبری از صالحین نامیده،  سوره آل عمران، آیه 39". </p> <p>و نیز از مجتبین یعنی مخلصین و راه یافتگان خوانده (سوره انعام، آیه 85 تا 87) و نام او را خودش نهاده، و او را یحیی نامیده، که قبل از وی هیچ کس بدین نام مسمی نشده، و او را مامور به اخذ کتاب به قوت نموده، و او را در کودکی حکم داده، و بر او در سه روز زندگیش سلام فرستاده، روزی که متولد شد، و روزی که از دنیا می‌رود و روزی که دوباره زنده می‌شود (سوره مریم، آیات 2-15) و به طور کلی دودمان زکریا را مدح کرده و فرموده‌ <span class="aya" rel="21_90" data-words="11-24">إنهم کانوا یسارعون فی الخیرات و یدعوننا رغبا و رهبا و کانوا لنا خاشعین</span> اینان مردمی بودند که در خیرات ساعی و کوشا بودند و ما را به رغبت و از رهبت و خشوع می‌خواندند "سوره انبیاء، آیه 90"و مقصود از کلمه اینان یحیی و پدر و مادر او است. </p> <h3>2-تاریخ زندگیش</h3> <p>-یحیی (ع) به طور معجزه‌آسا و خارق العادة برای پدر و مادرش متولد شد، چون پدرش پیری فرتوت و مادرش زنی نازا بود، و هر دو از فرزنددار شدن مایوس بودند، در چنین حالی خدای تعالی یحیی را به ایشان ارزانی داشت، و یحیی  (ع) از همان کودکی مشغول عبادت شد خدای تعالی از کودکی او را حکمت داده بود، او تمام عمر را به زهد و انقطاع گذرانید، و هرگز با زنان نیامیخت و هیچ یک از لذائذ دنیا او را از خدا به خود مشغول نساخت. </p> <p>یحیی (ع) معاصر عیسی بن مریم (ع) بود و نبوت او را تصدیق کرد و او در میان قوم خود سید و شریف بودبه طوری که دلها همه به او توجه می‌نمود و به سویش   <code class="page" rel="14,37"/> میل می‌کرد، مردم پیرامونش جمع می‌شدند، و او ایشان را موعظه می‌کرد، و به توبه از گناهان دعوت می‌نمود، و به تقوی دستور می‌داد تا روزی که کشته شد. </p> <p>و در قرآن کریم در باره کشته شدنش چیزی نیامده، ولی در اخبار آمده که سبب شهادتش این بود که زنی زناکار در عهد او می‌زیسته و پادشاه بنی اسرائیل مفتون او شد، و با او مراوده کرد یحیی (ع) وی را از این کار نهی می‌نمود و ملامتش می‌کرد، و چون در قلب پادشاه عظیم و محترم بود لذا پادشاه از اطاعتش ناگزیر بود، این معنا باعث شد که زن زانیه نسبت به آن جناب کینه‌توزی کند، از آن به بعد به پادشاه دست نمی‌داد مگر بعد از آنکه سر یحیی را از بدنش جدا نموده برایش هدیه بفرستد، پادشاه نیز چنین کرد آن جناب را به قتل رسانده و سر مقدسش را برای زن زانیه هدیه فرستاد. </p> <p>و در بعضی از اخبار دیگر آمده که سبب قتلش این بود که پادشاه عاشق برادرزاده خود شد، و می‌خواست با او ازدواج کند یحیی (ع) او را نهی می‌کرد و مخالفت می‌نمود، تا آنکه وقتی همسر برادرش دختر را آن چنان آرایش کرد که تمام قلب شاه را مسخر کند، با چنین وضعی دخترش را نزد پادشاه فرستاد، و به او گفته بود که چون خواست از تو کام بگیرد مخالفت کن، و بگو شرطش این است که سر یحیی را برایم حاضر کنی، او نیز بلا درنگ سر یحیی را از بدن جدا نموده در طشتی طلا گذاشت، و برای دختر برادر حاضر ساخت<span class="footnote" rel="1" title="مرقس اصحاح ششم ۱۷-۲۹">*</span>. </p> <p>و در روایات، احادیث بسیاری در باره زهد و عبادت و گریه او از ترس خدا و در باره مواعظ و حکمتهای او وارد شده. </p> <h3>داستان زکریا و یحیی در انجیل</h3> <p> در انجیل<span class="footnote" rel="2" title="الدر المنثور، ج ۴، ص ۲۶۱ و ۲۶۲">*</span> آمده است: در ایام سلطنت هیرودس پادشاه یهودیان، کاهنی بود به نام زکریا و از فرقه ابیا، همسر او زنی بود از دختران هارون به نام الیصابات این زن و شوهر هر دو نسبت به خدای تعالی فرمانبردار و هر دو اهل عبادت و عمل به سفارشات رب و احکام او بودند، و در عبادت خدا گوش به ملامتهای مردم نمی‌دادند، و از فرزند محروم بودند چون     <code class="page" rel="14,38"/> الیصابات زنی نازا بود علاوه بر اینکه عمری طولانی پشت سر گذاشته بودند. </p> <p>روزی در بینی که سرگرم کهانت برای فرقه خود بود بر حسب عادت کاهنان قرعه به نامش اصابت کرد که آن روز بخور دادن هیکل رب (کلیسا) را عهده بگیرد، رسم مردم این بود که در موقع بخور دادن تمامی نمازگزاران از هیکل بیرون می‌آمدند، وقتی زکریا داخل هیکل شد فرشته پروردگار در حالی که طرف دست راست قربانگاه بخور ایستاده بود برایش ظاهر شد، زکریا از دیدن او وحشت کرد و مضطرب شد فرشته گفت ای زکریا نترس من خواهش تو را و همسرت الیصابات را شنیدم به زودی فرزندی برایت می‌آورد و باید او را یوحنا بنامی، از ولادت او فرحی و مسرتی به تو دست می‌دهد، و بسیاری از ولادت او خوشحال می‌شوند، زیرا او در برابر پروردگار مردی عظیم خواهد بود، نه خمری می‌نوشد، و نه مسکری، از همان شکم مادر پر از روح القدس به دنیا می‌آید، و بسیاری از بنی اسرائیل را به درگاه رب معبودشان بر می‌گرداند، پیشاپیش او روح‌ایلیا و نیروی او در حرکت است تا دلهای پدران را به فرزندان و عاصیان را به فکرت ابرار و نیکان برگرداند، تا حزبی مستعد و قوی برای رب فراهم شود، زکریا با فرشته گفت چگونه به این اطمینان پیدا کنم؟ چون من مردی سالخورده و همسرم زنی نازا و پیر است، فرشته پاسخش داد که من جبرئیلم که همواره در برابر خدا گوش بفرمانم، خدا مرا فرستاده تا با تو گفتگو کنم، و تو را به این مژده نوید دهم، و تو از همین الآن لال می‌شوی و تا روزی که این فرزند متولد شود نمی‌توانی با کسی سخن گویی، و این شکنجه به خاطر این است که تو کلام مرا که بزودی صورت می‌بندد تصدیق ننمودی. </p> <p>مردم بیرون هیکل منتظر آمدن زکریا بودند و از دیر کردنش تعجب می‌کردند، و وقتی بیرون آمد دیدند که نمی‌تواند حرف بزند، فهمیدند که در هیکل خوابش برده، و خوابی دیده است، زکریا با اشاره با ایشان حرف می‌زد و همچنین ساکت بود. </p> <p>پس از آنکه ایام خدمتش در هیکل تمام شد، و به خانه‌اش رفت، چیزی نگذشت که همسرش الیصابات حامله شد، و مدت پنج ماه خود را پنهان می‌کرد، و با خود می‌گفت پروردگار من اینطور با من رفتار کرد، و در ایامی که نظری به من داشت مرا از عار و ننگ که در مردم داشتم نجات داد. </p> <p>انجیل سپس می‌گوید: مدت حمل الیصابات تمام شد، و پسری آورد، همسایگان و خویشان وقتی شنیدند که خدا رحمتش را نسبت به او فراوان کرده با او در مسرت شرکت کردند، و در همان روز دلاک آوردند تا او را ختنه کند، و او را به اسم پدرش زکریا نامیدند، ولی مادرش قبول نکرد، و گفت، نه، باید یوحنا نامیده شود، گفتند در میان قبیله و عشیره تو<code class="page" rel="14,39"/> چنین نامی نیست، لذا از پدرش زکریا پرسیدند میل دارد چه اسمی بر او بگذارند، او که تا آن روز، قادر بر حرف زدن نبود لوحی خواست تا در آن بنویسد لوح را آوردند در آن نوشت یوحنا، همه تعجب کردند، و در همان حال زبان زکریا باز شد، و خدای را شکر گفت، همسایگان همه و همه دچار دهشت و ترس شدند و همه عجائبی را که دیده بودند به یکدیگر می‌گفتند، تا در تمامی کوه‌های یهودی‌نشین پر شد، و همه در دل می‌گفتند تا ببینی عاقبت این بچه چه باشد، و قطعا دست پروردگار با او است، چون پدرش زکریا هم پر از روح القدس بود و ادعای نبوت می‌کرد.... </p> <p>و باز در انجیل<span class="footnote" rel="1" title="کشاف، ج ۳، ص ۵">*</span> آمده که در سال پانزدهم از سلطنت طیباریوس قیصر که بیلاطس نبطی والی بر یهودیان و هیرودس رئیس بر ربع جلیل و فیلبس برادرش رئیس بر ربع ایطوریه و کورة تراخوتینس و لیسانیوس رئیس بر ربع ابلیه بودند در ایام ریاست حنان و قیافا بر کاهنان کلمه خدا بر یوحنا فرزند زکریا در صحرا صورت گرفت. </p> <p>و به همین مناسبت فرمانی به تمامی شهرهای پیرامون اردن رسید که مردم معمودیه توبه و مغفرت گناهان را انجام دهند، و این قصه در سفر اقوال اشعیای پیغمبر نیز آمده که:  آوازی از صحرا بر آمد که آماده راه خدا باشید، و راه او را هموار سازید، بدانید که همه بیابانها پر می‌شود و همه کوه‌ها و تلها به فرمان در می‌آید، و همه کجی‌ها راست می‌شود، و همه دره‌ها، راه هموار می‌گردد و بشر خلاصی خدای را به چشم می‌بیند . </p> <p>و شنیدند که به مردمی که برای تعمید از آن بیرون شده بودند می‌گفت ای فرزندان افعی‌ها چه کسی به شما یاد داد که از غضب آینده فرار کنید؟ باید که میوه‌هایی که سزاوار توبه باشد درست کنید، و هرگز در باره خود نگوئید که ما پدری چون ابراهیم داریم، چون به شما می‌گویم که خدا قادر است از این سنگها فرزندانی برای ابراهیم درست کند، و الآن تبر بر ریشه درختان گذاشته شده هر درختی که بار نمی‌دهد از ریشه بریده می‌شود و در آتش می‌سوزد. </p> <p>جمعیت پرسیدند پس چکار کنیم؟ جواب داد هر کس دو دست لباس دارد یک دست آن را به کسی بدهد که برهنه است، و همچنین هر کس طعام اضافه دارد به کسی بدهد که ندارد، مالیات بگیران آمدند که تعمید شوند، پرسیدند ای معلم ما چگونه تعمید کنیم؟ گفت: بیش از آنچه که حق شما است نگیرید، لشگریان هم آمدند و پرسیدند ما چه کنیم   <code class="page" rel="14,40"/> گفت شما به کسی ظلم نکنید و افتراء نبندید و به مواجب خود اکتفاء کنید. </p> <p>در همان موقعی که مردم منتظر و همه در دلهایشان در باره یوحنا فکر می‌کردند که نکند او همان مسیح باشد یوحنا به همه چنین جواب گفت: من شما را به آب تعمید می‌دهم، و لیکن بعد از من کسی نزد شما می‌آید که از من قوی‌تر است، کسی است که من خود را قابل آن نمی‌دانم که بند کفشش را باز کنم، او به زودی شما را به روح القدس و آتش غسل خواهد داد که طبقش در دست او است و به زودی خرمن خود را پاکیزه کرده گندمها را در انبار خود جمع نموده، کاه را به آتشی که هرگز خاموش نشود و به چیزهای بسیاری دیگر آتش می‌زند، و همین طور مردم را موعظه می‌کرد و بشارت می‌داد. </p> <p>و اما هیرودس رئیس ربع به خاطر اینکه آبرویش در میان مردم در مساله هیرودیا همسر برادرش فیلبس و نیز به خاطر شرارت‌هایی که داشت به مخاطره افتاده بود، یک خطایی بزرگتر از همه مرتکب شد و آن این بود که یوحنا را به زندان افکند. </p> <p>و در انجیل<span class="footnote" rel="1" title="روح المعانی، ج ۱۶، ص ۶۲">*</span> آمده که هیرودس خودش به دست خود یوحنا را به زندان می‌برد و بند بر او می‌نهاد و این کار را به خاطر هیرودیا همسر برادرش فیلبس می‌کرد، چون خودش با او ازدواج کرده بود، و یوحنا با این عمل وی مخالفت می‌کرد، که ازدواج تو با همسر برادرت حلال نیست، و از همین روی هیرودیا کینه او را در دل داشت، می‌خواست‌او را بکشد، نمی‌توانست، چون هیرودس از یوحنا حساب می‌برد و می‌دانست که او مردی نکوکار و مقدس است، و همواره او را محافظت می‌کرد کلامش را شنیده اعمال بسیاری به جا می‌آورد و سخنش را به خوشی می‌شنید تا آنکه روزی چنین اتفاق افتاد که هیرودس برای جشن میلادش شامی تهیه کرده، بزرگان مملکت و افسران ارتش و هزاره‌های لشگر را دعوت کرده بود، موقعی که همه جمع شده بودند دختر هیرودیا وارد شده در مجلس رقصی کرد که هیرودس و کرسی‌نشینان او همه خوشحال شدند، شاه بدو گفت: هر چه می‌خواهی بخواه تا به تو بدهم و سوگند یاد کرد که هر چه از من بخواهی می‌دهم هر چند نصف مملکتم باشد، دختر برون شده به مادرش بگفت و پرسید که چه بخواهم؟ گفت سر بریده یوحنا معمدان را بخواه، دختر در همان لحظه و به سرعت نزد شاه رفت و گفت: می‌خواهم همین الآن سر بریده یوحنا معمدان را در طبقی برایم حاضر کنی، شاه در اندوه شد، چون از یک سو نمی‌خواست چنین کاری بکند و از سوی دیگر جلو کرسی‌نشینان خود سوگند یاد کرده بود و لذا جلادی را فرستاد   <code class="page" rel="14,41"/> تا سر از بدن او جدا کرده بیاورد، او هم رفت و در زندان سر از بدن یوحنا جدا نموده، در طبقی گذاشت و آورده نزد دختر نهاد دختر هم آن را به مادرش داد، شاگردان یوحنا چون این بشنیدند آمدند و بدن بی سر او را برداشته دفن کردند. </p> <p>این بود آنچه که در انجیل آمده البته در اناجیل اخبار دیگری نیز راجع به یحیی  (ع) است که از حدود آنچه ما در اینجا آوردیم تجاوز نمی‌کند، خواننده متدبر و گوهرشناس می‌تواند گفته‌های ما را، که از انجیل‌ها نقل کردیم، با آنچه قبلا آوردیم تطبیق کند و موارد اختلاف را به دست آورد. <code class="page" rel="14,42"/> </p>
