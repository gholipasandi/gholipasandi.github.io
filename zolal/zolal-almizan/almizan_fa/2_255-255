<h3 class="ayas">سوره البقرة آیه ۲۵۵</h3><code class="section" rel="2_255-255"/><h3>ترجمه آیه</h3> <p> <span class="trans" rel="2_255">خداوند یکتا است که معبودی به جز او نیست خدایی است زنده و پاینده، چرت نمی‌زند تا چه رسد به خواب، هر چه در آسمانها و زمین هست از آن اوست آنکه به نزد او بدون اجازه‌اش شفاعت کند کیست؟ آنچه پیش رو و پشت سرشان هست می‌داند و به چیزی از دانش وی جز به اجازه خود او احاطه ندارند قلمرو او آسمانها و زمین را فرا گرفته و نگهداشتن آنها بر او سنگینی نمی‌کند، که او والا و بزرگ است «۲۵۵» </span></p> <h3>بیان آیه</h3> <p> <span class="aya" rel="2_255" data-words="1-7">الله لا إله إلا هو الحی القیوم</span> <span class="phrase">در تفسیر سوره حمد پاره‌ای مطالب در معنای لفظ <em>اللَّه</em> آورده و گفتیم: چه از ماده<code class="page" rel="2,501"/> <em>إله الرجل</em>  آن مرد سرگردان شد بوده باشد و چه از <em rel="fa_2_255_3-3" data-sentence="181:129">إله</em> به معنای عبادت کرد باشد، لازمه‌اش این است که لفظ جلاله بر سبیل اشاره، به معنای ذاتی باشد که تمامی صفات کمال را با هم داشته باشد.</span> </p> <p>و در تفسیر آیه: <span class="aya" rel="2_163" data-words="1-4">و إلهکم إله واحد</span><span class="footnote" rel="1" title="سوره بقره، آیه ۱۶۳">*</span> پاره‌ای از مطالب را در معنای جمله‌ <span class="aya" rel="2_163" data-words="5-8">لا إله إلا هو</span> ایراد کردیم، و ضمیر <em>هو</em> هر چند به <em>اللَّه</em> بر می‌گردد که گفتیم به معنای ذات شامل همه کمالات است لیکن چون در اثر کثرت استعمال نام خدای تعالی شده، تنها بر ذات دلالت می‌کند، بله، الف و لام اول آنکه الف و لام عهد است به پاره‌ای از معانی وصفی اشاره دارد، و به فرض اینکه الف و لام نداشته باشد، اصل اطلاق کلمه <em>اللَّه</em> آدمی را به یاد صفات او هم می‌اندازد، و لیکن ضمیر همانطور که گفتیم تنها به ذات بر می‌گردد، پس جمله‌ <span class="aya" rel="2_163" data-words="5-8">لا إله إلا هو</span>، دلالت دارد بر اینکه آلهه‌ای که مشرکین اثبات کردند، حق ثبوت ندارد. </p> <p>و اما اسم <em>حی</em> به معنای کسی است که حیاتی ثابت داشته باشد، چون این کلمه صفت مشبه است، و مانند سایر صفات مشبه، دلالت بر دوام و ثبات دارد. </p> <p>انسانها از همان روزهای اولی که به مطالعه حال موجودات پرداختند آنها را دو جور یافتند، یک نوع موجوداتی که حال و وضع ثابتی دارند، حس آدمی تغییری ناشی از مرور زمان در آنها احساس نمی‌کند، مانند سنگها و سایر جمادات و قسم دیگر موجوداتی که گذشت زمان تغییراتی محسوس در قوا و افعال آنها پدید می‌آورد، مانند انسان و سایر حیوانات، و همچنین نباتات که می‌بینیم در اثر گذشت زمان، قوا و مشاعرشان و کارشان یکی پس از دیگری تعطیل می‌شود، و در آخر به تدریج دچار فساد و تباهی می‌گردد. </p> <p>در نتیجه، انسان‌ها این معنا را فهمیدند که در موجودات نوع دوم، علاوه بر اندام و هیکل محسوس و مادی چیز دیگری هست، که مساله احساسات و ادراکات علمی و کارهایی که با علم و اراده صورت می‌گیرد همه از آن چیز ناشی هستند، و نام آن را حیات، و از کار افتادن و بطلانش را مرگ نامیدند، پس حیات یک قسم وجودی است که علم و قدرت از آن ترشح می‌شود. </p> <p>خدای سبحان هم در مواردی از کلام خود این تشخیص انسانها را امضا کرده، از آن جمله فرموده: <span class="aya" rel="57_17" data-words="1-7">اعلموا أن الله یحی الأرض بعد موتها</span>،<span class="footnote" rel="2" title="این خدا است که زمین رای بعد از آنکه مرد زنده می‌کند سوره حدید، آیه ۱۷&quot;">*</span> و نیز فرموده:     <code class="page" rel="2,502"/> <span class="aya" rel="41_39" data-words="4-19">أنک تری الأرض خاشعة، فإذا أنزلنا علیها الماء اهتزت و ربت، إن الذی أحیاها لمحی الموتی</span>،<span class="footnote" rel="1" title="تو زمین را می‌بینی که بی حرکت افتاده، همین که ما آب را بر آن نازل می‌کنیم، به جنب و جوش می‌افتد، و پف می‌کند، آن کسی که آن را زنده کرد همان کسی است که مردگان را زنده خواهد کرد سوره فصلت، آیه ۳۹&quot;">*</span> و نیز فرموده: <span class="aya" rel="35_22" data-words="1-7">و ما یستوی الأحیاء و لا الأموات</span>،<span class="footnote" rel="2" title="زندگان همه با هم برابر نیستند، مردگان هم مساوی نیستند سوره فاطر، آیه ۲۲&quot;">*</span> و نیز فرموده: <span class="aya" rel="21_30" data-words="14-20">و جعلنا من الماء کل شیء حی</span>،<span class="footnote" rel="3" title="ما چنین کرده‌ایم که زندگان از آب زنده باشند سوره انبیاء، آیه ۳۰&quot;">*</span> و این آیه شامل حیات همه اقسام زنده می‌شود، چه انسان و چه حیوان و چه گیاه. </p> <h3> <span class="title" rel="2_255">اقسام سه گانه زندگانی در آیات قرآنی</span> </h3> <p> همانطور که آیات فوق موجود زنده را سه قسمت می‌کرد، آیات زیر هم زندگی را چند قسمت می‌کند: <span class="aya" rel="10_7" data-words="6-12">و رضوا بالحیاة الدنیا و اطمأنوا بها</span>.<span class="footnote" rel="4" title="به زندگی راضی و قانع شدند و به آن دل بستند سوره یونس، آیه ۷&quot;">*</span> <span class="aya" rel="40_11" data-words="2-7">ربنا أمتنا اثنتین و أحییتنا اثنتین</span>.<span class="footnote" rel="5" title="پروردگارا دو بار ما را میراندی و دو بار زنده کردی سوره مؤمن، آیه ۱۱&quot;">*</span> که دو بار زنده کردن در آیه، شامل زندگی در برزخ و زندگی در آخرت می‌شود و آیه قبلی هم از زندگی دنیا سخن می‌گفت، پس زندگی هم سه قسم است، همانطور که زندگان سه قسم هستند. </p> <p>و خدای سبحان با اینکه زندگی دنیا را زندگی دانسته، ولی در عین حال در مواردی از کلامش آن را زندگی پست و خوار و غیر قابل اعتنا دانسته، از آن جمله فرموده: <span class="aya" rel="13_26" data-words="12-19">و ما الحیاة الدنیا فی الآخرة إلا متاع</span>.<span class="footnote" rel="6" title="زندگی دنیا در برابر زندگی آخرت جز چیز کوچکی نیست سوره رعد، آیه ۲۶&quot;">*</span> <span class="aya" rel="4_94" data-words="20-23">تبتغون عرض الحیاة الدنیا</span>.<span class="footnote" rel="7" title="شما همه در پی کالای پست هستید سوره نساء، آیه ۹۶&quot;">*</span> <span class="aya" rel="18_28" data-words="18-21">ترید زینة الحیاة الدنیا</span>.<span class="footnote" rel="8" title="زینت زندگی پست را می‌خواهی سوره کهف، آیه ۲۸&quot;">*</span> <span class="aya" rel="6_32" data-words="1-8">و ما الحیاة الدنیا إلا لعب و لهو</span>.<span class="footnote" rel="9" title="زندگی پست دنیا جز بازی و بیهوده کاری نیست سوره انعام، آیه ۳۲&quot;">*</span> <span class="aya" rel="57_20" data-words="42-48">و ما الحیاة الدنیا إلا متاع الغرور</span>.<span class="footnote" rel="10" title="زندگی دنیا به جز دام فریب چیز دیگری نیست سوره حدید، آیه ۲۰&quot;">*</span>                     <code class="page" rel="2,503"/> </p><h3> <span class="title" rel="2_255">اوصاف زندگی دنیا در قرآن و اشاره به حیات جاودانی آخرت</span> </h3> <p> پس ملاحظه کردید که خدا زندگی دنیا را به این اوصاف توصیف کرد و آن را متاع خوانده و متاع به معنای هر چیزی است که خود آن هدف نباشد، بلکه وسیله‌ای برای رسیدن به هدف باشد، و آن را عرض خواند، و عرض چیزی است که خودی نشان می‌دهد و به زودی از بین می‌رود، و آن را زینت خواند، و زینت به معنای زیبایی و جمالی است که ضمیمه چیز دیگری شود، تا به خاطر زیبائیش، آن چیز دیگر محبوب و جالب شود، در نتیجه آن کسی که به طرف آن چیز جذب شده، چیزی را خواسته که در آن نیست، و آنچه را که در آن هست نخواسته، و نیز آن را لهو خوانده، و لهو عبارت است از کارهای بیهوده‌ای که آدمی را از کار واجبش باز بدارد، و نیز آن را لعب خوانده، و لعب عبارت است از عملی که به خاطر یک هدف خیالی و خالی از حقیقت انجام گیرد، و آن را متاع غرور خوانده، و متاع غرور به معنای هر فریبنده‌ای است که آدمی را گول بزند. </p> <p>آیه دیگری جامع همه خصوصیات آیات بالا است، و آن آیه این است: <span class="aya" rel="29_64" data-words="1-18">و ما هذه الحیاة الدنیا إلا لهو و لعب، و إن الدار الآخرة لهی الحیوان لو کانوا یعلمون</span><span class="footnote" rel="1" title="زندگی دنیا جز بیهوده کاری و بازی نیست و زندگی واقعی تنها زندگی آخرت است، اگر بنا دارند بفهمند سوره عنکبوت، آیه ۶۴&quot;">*</span> این آیه شریفه می‌خواهد حقیقت معنای زندگی، یعنی کمال آن را از زندگی دنیا نفی نموده، و آن حقیقت و کمال را برای زندگی آخرت اثبات کند، چون زندگی آخرت حیاتی است که بعد از آن مرگی نیست، هم چنان که فرمود: <span class="aya" rel="44_55-56" data-words="5-12">آمنین، لا یذوقون فیهاالموت إلا الموتة الأولی</span><span class="footnote" rel="2" title="در حالی که ایمن می‌باشند و به جز مرگ اول دیگر تلخی هیچ مرگی را نمی‌چشند سوره دخان، آیه ۵۶&quot;">*</span> و نیز فرموده: <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="3" title="در بهشت هر آنچه بخواهند دارند و نزد ما بیش از آنهم هست سوره ق، آیه ۳۵&quot;">*</span> پس اهل آخرت دیگر دچار مرگ نمی‌شوند، و هیچ نقصی و کدورتی عیششان را مکدر نمی‌کند، لیکن صفت اول یعنی ایمنی، از آثار حقیقی، و خاص زندگی آخرت، و از ضروریات آن است. </p> <p>پس زندگی اخروی، زندگی حقیقی و بر طبق حقیقت است، چون ممکن نیست مرگ بر آن عارض شود، بر خلاف حیات دنیا، اما خدای سبحان با این حال در آیات بسیار زیاد دیگری فهمانده که حیات حقیقی را او به آخرت داده و انسان را او به چنین حیاتی زنده می‌کند و زمام همه امور به دست او است پس حیات آخرت هم ملک خدا است نه اینکه خودش مالک       <code class="page" rel="2,504"/> باشد، و مسخر خدا است نه یله و رها، و خلاصه زندگی آخرت خاصیت مخصوص به خود را، از خدا دارد، نه از خودش. </p> <h3> <span class="title" rel="2_255">حیات حقیقی حیات واجب الوجود است که بالذات فنا ناپذیر است</span> </h3> <p> از اینجا یک حقیقت روشن می‌شود و آن این است که حیات حقیقی باید طوری باشد که ذاتا مرگ‌پذیر نباشد، و عارض شدن مرگ بر آن محال باشد، و این مساله قابل تصور نیست مگر به اینکه حیات عین ذات حی باشد، نه عارض بر ذات او، و همچنین از خودش باشد نه اینکه دیگری به او داده باشد، هم چنان که قرآن در باره خدای تعالی فرموده: <span class="aya" rel="25_58" data-words="1-7">و توکل علی الحی الذی لا یموت</span>،<span class="footnote" rel="1" title="بر خدایی توکل کن که زنده‌ای است که هرگز نمی‌میرد سوره فرقان، آیه ۵۸&quot;">*</span> و بنا بر این، پس حیات حقیقی، حیات خدای واجب الوجود است، و یا به عبارت دیگر حیاتی است واجب، و به عبارت دیگر چنین حیاتی این است که صاحب آن به ذات خود عالم و قادر باشد. </p> <p>از اینجا کاملا معلوم می‌شود که چرا در جمله: <span class="aya" rel="40_65" data-words="1-6">هو الحی لا إله إلا هو</span><span class="footnote" rel="2" title="سوره غافر، آیه ۲">*</span> حیات را منحصر در خدای تعالی کرد، و فرمود: تنها او حی و زنده است، و نیز معلوم می‌شود که این حصر حقیقی است نه نسبی، و اینکه حقیقت حیات یعنی آن حیاتی که آمیخته با مرگ نیست و در معرض نابودی قرار نمی‌گیرد تنها حیات خدای تعالی است. </p> <p>و بنا بر این در آیه مورد بحث که می‌فرماید: <span class="aya" rel="2_255" data-words="1-7">الله لا إله إلا هو الحی القیوم</span>، و همچنین آیه: <span class="aya" rel="3_1-2" data-words="1-8">الم، الله لا إله إلا هو الحی القیوم</span><span class="footnote" rel="3" title="سوره آل عمران، آیه ۱">*</span> مناسب‌تر آن است که کلمه <em>حی</em> را خبر بگیریم، و بگوئیم کلمه <em>اللَّه</em> مبتداء، و جمله‌ <span class="aya" rel="3_2" data-words="2-5">لا إله إلا هو</span> خبر آن، و کلمه <em>حی</em> خبر بعد از خبر دیگری برای آن است، تا انحصار را برساند، چون در این صورت تقدیر آن <em>اللَّه الحی</em> می‌شود، می‌رساند که حیات تنها و تنها خاص خدا است، و اگر زندگان دیگر هم زندگی دارند خدا به آنها داده است. </p> <h3> <span class="title" rel="2_255"><span class="phrase">معنای <em rel="fa_2_255_7-7" data-sentence="6:0">قیوم</em></span> </span> </h3> <p> <span class="phrase">کلمه <em rel="fa_2_255_7-7" data-sentence="5:425">قیوم</em> بطوری که علمای صرف گفته‌اند، بر وزن <em>فیعول</em> است، هم چنان که کلمه <em rel="fa_2_255_7-7" data-sentence="132:339">قیام</em> بر وزن <em>فیعال</em> از ماده قیام است، صفتی است که بر مبالغه دلالت دارد، و قیام بر هر چیز به معنای درست کردن و حفظ و تدبیر و تربیت و مراقبت و قدرت بر آن است، همه این معانی از قیام استفاده می‌شود، چون قیام به معنای ایستادن است، و عادتا بین ایستادن و مسلط شدن بر کار ملازمه هست، از این رو از کلمه <em rel="fa_2_255_7-7" data-sentence="485:29">قیوم</em> همه آن معانی استفاده می‌شود.</span> </p> <p>       <code class="page" rel="2,505"/> و خدای تعالی در کلام مجیدش اصل قیام به امور خلق خود را برای خود اثبات نموده و می‌فرماید: <span class="aya" rel="13_33" data-words="1-9">أ فمن هو قائم علی کل نفس بما کسبت</span>،<span class="footnote" rel="1" title="و یا کسی که بر تک تک انسانها و بر آنچه می‌کنند قائم و مسلط است سوره رعد، آیه ۳۳&quot;">*</span> و نیز با بیانی کلی‌تر می‌فرماید: <span class="aya" rel="3_18" data-words="1-20">شهد الله أنه لا إله إلا هو و الملائکة و أولوا العلم قائما بالقسط لا إله إلا هو العزیز الحکیم</span><span class="footnote" rel="2" title="خدا شهادت می‌دهد که معبودی بجز او نیست، ملائکه و صاحبان علم نیز شهادت می‌دهند و این شهادت خدا در حالی است که قیام به عدل می‌کند معبودی جز او که عزیز و حکیم باشد وجود ندارد">*</span>، این آیه شریفه چنین می‌رساند که خدا قائم بر تمامی موجودات است، و با عدل قائم است، به این معنا که عطا و منع او همه به عدل است، و با در نظر گرفتن اینکه عالم امکان همان عطا و منع آن است دادن هستی است، و در چهارچوب دادن آن است، چون هیچ موجودی بدون چهارچوب و حد و ماهیت وجود پیدا نمی‌کند، پس هر چیزی را همان قدر که ظرفیت و استحقاق دارد می‌دهد، آن گاه می‌فرماید: علت اینکه به عدالت می‌دهد این است که عدالت مقتضای دو اسم <em>عزیز</em> و  <em>حکیم</em> است، خدای تعالی به آن جهت که عزیز است، قائم بر هر چیز است، و به آن جهت که حکیم است در هر چیزی عدالت را اعمال می‌کند. </p> <p>و <span class="phrase">سخن کوتاه اینکه: خدای تعالی از آنجا که مبدأ هستی است، و وجود هر چیز و اوصاف و آثارش از ناحیه او آغاز می‌شود، و هیچ مبدئی برای هیچ موجودی نیست مگر آنکه آن مبدأ هم به خدا منتهی می‌شود، پس او قائم بر هر چیز و از هر جهت است، و در حقیقت معنای کلمه قائم است، یعنی قیامش آمیخته با خلل و سستی نیست، و هیچ موجودی به غیر از خدا چنین قیامی ندارد، مگر اینکه به وجهی قیام او منتهی به خدا و به اذن خدا است، پس خدای تعالی هر چه قیام دارد قیامی خالص است نه قیامی آمیخته با ضعف و سستی و غیر خدا به جز این چاره‌ای ندارد که باید به اذن او و به وسیله او قائم باشد، پس در این مساله از دو طرف حصر هست، یکی منحصر نمودن <em rel="fa_2_255_7-7" data-sentence="596:363">قیام</em> در خدای تعالی و اینکه غیر او کسی قیام ندارد، و دیگر منحصر نمودن خدا در قیام، و اینکه خدا به جز قیام کاری ندارد، حصر اول از کلمه قیوم استفاده می‌شود که گفتیم خبر بعد از خبر برای مبتداء <em>اللَّه</em> است، و حصر دوم از جمله بعدی استفاده می‌شود که می‌فرماید: <span class="aya" rel="2_255" data-words="8-13">لا تأخذه سنة و لا نوم</span> -او را چرت و خواب نمی‌گیرد .</span> </p> <p> ما چند حالت داریم، یا در حال قیام و تسلط بر کاریم، یا نشسته و در حال رفع   </p> <p> سوره آل عمران، آیه 18" <code class="page" rel="2,506"/> خستگی هستیم، یا در حال چرتیم، یا در حال خوابیم، و همچنین احوالی دیگر، لیکن خدای تعالی تنها قیوم است. </p> <p>از این بیان، مطلبی دیگر نیز استفاده می‌شود، و آن این است که اسم قیوم اصل و جامع تمامی اسمای اضافی خدا است، و منظور ما از اسمای اضافی اسمایی است که به وجهی بر معانی خارج از ذات دلالت می‌کند، مانند اسم <em>خالق</em> ، <em>رازق</em> ، <em>مبدی</em> ، <em>معید</em> ،  <em>محیی</em> ، <em>ممیت</em> ، <em>غفور</em> ، <em>رحیم</em> ، <em>ودود</em> و غیر آن چرا که اگر خدا، آفریدگار و روزی‌رسان و مبدأ هستی و باز گرداننده انسانها در معاد و زنده کننده و میراننده و آمرزنده و رحیم و ودود است به این جهت است که قیوم است. </p> <p> <span class="aya" rel="2_255" data-words="8-13">لا تأخذه سنة و لا نوم</span> <span class="phrase">کلمه <em rel="fa_2_255_10-10" data-sentence="5:1356">سنة</em> بکسره سین به معنای سست شدن بدن جانداران در ابتدای خواب است، و کلمه <em rel="fa_2_255_13-13" data-sentence="129:1276">نوم</em> به معنای راکد شدن بدن و خود خواب است، چون وقتی جانداران به خواب می‌روند عوامل طبیعی که در بدن حیوان پدید می‌آید حواس و مشاعر آن را از کار می‌اندازد، و اما کلمه <em>رؤیا</em> معنایی دیگر دارد، و آن عبارت است از آنچه که یک انسان خواب رفته، در عالم خواب مشاهده می‌کند،  که از ماده رؤیت به معنای دیدن است بعضی در جمله: <em>سنة و لا نوم</em> ایرادی کرده و گفته‌اند: این خلاف ترتیب است، و بلاغت اقتضا می‌کرد که بفرماید:  لا تاخذه نوم و لا سنة برای اینکه مقام آیه، مقام ترقی دادن مطلب است، و ترقی در جایی که بخواهند چیزی را اثبات کنند اقتضا می‌کند اول مرتبه ضعیف را ذکر کنند، بعد به مرتبه قوی ترقیش دهند، مثلا وقتی می‌خواهند نیرومند بودن کسی را اثبات کنند، می‌گویند او می‌تواند ده من بار را بردارد، بلکه حتی بیست من هم بر می‌دارد، و چون بخواهند سخاوت کسی را برسانند می‌گویند فلانی قلم‌های صد تومانی بذل و بخشش دارد، بلکه قلمهای هزار تومانی هم دارد، و اما در جایی که بخواهند چیزی را نفی کنند، بلاغت اقتضا می‌کند اول مرتبه قوی آن چیز را بگویند، بعد مطلب را ترقی داده مرتبه ضعیف آن را ذکر کنند، مثل اینکه بگویی فلانی آن قدر ناتوان است که نمی‌تواند بیست من بار را بردارد، بلکه از برداشتن ده من هم عاجز است، و یا بگویی فلانی هیچ وقت قلم هزار تومانی بذل و بخشش نداشته، و حتی قلم صد تومانی هم ندارد، به همین جهت در آیه مورد بحث باید فرموده باشد خدا را خواب نمی‌گیرد، و حتی چرت هم نمی‌گیرد.</span> </p> <p>جواب از این اشکال این است که ترتیب نامبرده همیشه بر مدار اثبات و نفی دور نمی‌زند، برای اینکه بنا به گفته شما باید صحیح باشد بگوئیم: حمل ده من بار فلانی را خسته<code class="page" rel="2,507"/> می‌کند، بلکه حمل بیست من هم، و حال آنکه صحیح نیست، آنچه صحیح است این است که ترقی بطور صحیح و مطابق بلاغت انجام شود، و ترقی صحیح در موارد مختلف اختلاف پیدا می‌کند، و در آیه مورد بحث از آنجایی که ضرر خواب و ناسازگاری آن با قیومیت آن بیشتر از چرت است، مقتضای بلاغت این است که اول تاثیر چرت را نفی بکند، و سپس مطلب را ترقی داده تاثیر خواب را که قوی‌تر است نفی کند، تا معنا چنین شود: نه تنها چرت که عامل ضعیفی است بر خدا مسلط نمی‌شود، و قیومیت او را از کار نمی‌اندازد، بلکه عامل قوی‌تر از آن هم که خواب است بر او مسلط نمی‌گردد. </p> <p> <span class="aya" rel="2_255" data-words="14-28">له ما فی السماوات و ما فی الأرض، من ذا الذی یشفع عنده إلا بإذنه</span>. </p> <p>از اول آیه شریفه تا اینجا چند صفت از صفات خدای سبحان ذکر شده:1-اینکه معبودی جز او نیست 2-اینکه او حی و قیوم است 3-اینکه هیچ عاملی از قبیل چرت و خواب با تسلط خود، قیومیت او را از کار نمی‌اندازد 4-اینکه او مالک آنچه در آسمانها و زمین است می‌باشد 5-اینکه کسی بدون اذن او حق شفاعت در درگاه او ندارد. </p> <p>در ذکر این صفات رعایت ترتیب شده است، نخست وحدانیت خدا در الوهیت آمده، و بعد قیومیت او، چون قیومیت بدون توحید تمام نمی‌شود، و سپس مساله مالکیت او نسبت به آسمانها و زمین را آورد تا تمامیت قیومیت او را برساند، چون قیومیت وقتی تمام است که صاحب آن مالک حقیقی آسمانها و زمین و موجودات بین آن دو باشد. </p> <p>و در دو جمله اخیر یعنی مالکیت آسمانها و زمین، و مساله شفاعت، برای هر یک دنباله‌ای آورده که اگر قید نباشد چیزی شبیه قید است تا به وسیله این دنباله‌ها توهمی را که ممکن است بشود دفع کرده باشد، برای مساله مالکیت یعنی جمله‌ <span class="aya" rel="2_255" data-words="14-21">له ما فی السماوات و ما فی الأرض</span> جمله: <span class="aya" rel="2_255" data-words="29-35">یعلم ما بین أیدیهم و ما خلفهم</span> را، و برای جمله: <span class="aya" rel="2_255" data-words="22-28">من ذا الذی یشفع عنده إلا بإذنه</span> جمله: <span class="aya" rel="2_255" data-words="36-44">و لا یحیطون بشیء من علمه إلا بما شاء</span> را آورد. </p> <p>اما جمله: <span class="aya" rel="2_255" data-words="14-21">له ما فی السماوات و ما فی الأرض</span>، همانطور که قبلا تذکر دادیم خدای تعالی نسبت به موجودات هم دارای <em>ملک</em> بکسره میم است، و هم دارای ملک به ضمه میم، و ملک بکسره میمش نسبت به موجودات به این معنا است که ذات موجودات و اوصاف و آثار آنها که توابع ذات هستند همه قائم به ذات خدا است، و جمله مورد بحث هم همین معنا را افاده می‌کند، پس این جمله هم بر مالکیت خدا نسبت به ذات موجودات دلالت دارد، و هم بر مالکیتش نسبت به نظام آثار آن. </p> <p>پس بر روی هم‌ <span class="aya" rel="2_255" data-words="7-21">القیوم لا تأخذه سنة و لا نوم له ما فی السماوات و ما فی الأرض</span>، این<code class="page" rel="2,508"/> مطلب تمام شد، که سلطنت مطلقه در عالم وجود از آن خدای سبحان است و هیچ تصرفی از کسی و در چیزی دیده نمی‌شود، مگر آنکه تصرف هم مال خدا و از خدا است، </p><h3> <span class="title" rel="2_255">تاثیر علل و اسباب طبیعی به اذن و تاثیر و تصرف خدا منتهی می‌گردد</span> </h3> <p> در نتیجه، این شبهه به ذهن می‌افتد که اگر مطلب از این قرار باشد پس دیگر، این اسباب و عللی که ما در عالم می‌بینیم چکاره‌اند؟ و چطور ممکن است در عین حال آنها را هم مؤثر بدانیم؟ و در آنها تصور اثر کنیم؟ با اینکه هیچ تاثیری نیست جز برای خدای سبحان. </p> <p>از این توهم چنین جواب داده شده که تصرف این علل و اسباب در این موجودات و معلولها خود وساطتی است در تصرف خدا، نه اینکه تصرف خود آنها باشد، به عبارتی دیگر علل و اسباب در مورد مسببات شفاء دهندگانی هستند که به اذن خدا شفاعت می‌کنند و شفاعت  که عبارت است از واسطه‌ای در رساندن خیر و یا دفع شر و این خود نوعی تصرف است‌از شفیع در امر کسی که مورد شفاعت است وقتی با سلطنت الهی و تصرف الهی منافات دارد که منتهی به اذن خدا نگردد، و بر مشیت خدای تعالی اعتماد نداشته باشد، بلکه خودش مستقل و بریده از خدا باشد، و حال آنکه چنین نیست برای اینکه هیچ سببی از اسباب و هیچ علتی از علل نیست، مگر آنکه تاثیر آن به وسیله خدا و نحوه تصرفاتش به اذن خدا است، پس در حقیقت تاثیر و تصرف خود خدا است، پس باز هم درست است بگوئیم در عالم به جز سلطنت خدا و قیومیت مطلق او هیچ سلطنتی و قیومیتی نیست،  عز سلطانه. </p> <p>و بنا بر بیانی که ما کردیم شفاعت عبارت شد از واسطه شدن در عالم اسباب و وسائط، چه اینکه این توسط به تکوین باشد، مثل همین وساطتی که اسباب دارند، و یا توسط به زبان باشد و شفیع بخواهد با زبان خود از خدا بخواهد که فلان گناهکار را مجازات نکند، کتاب و سنت هم از وجود چنین شفاعتی در قیامت خبر داده، که بحث آن در تفسیر آیه‌ <span class="aya" rel="2_48" data-words="1-9">و اتقوا یوما لا تجزی نفس عن نفس شیئا</span><span class="footnote" rel="1" title="سوره بقره، آیه ۴۸">*</span> گذشت. </p> <p>پس جمله: <span class="aya" rel="2_255" data-words="22-26">من ذا الذی یشفع عنده</span>، پاسخ‌گوی همان توهم است، برای اینکه این جمله، بعد از مساله قیومیت خدا و مالکیت مطلقه او آمده، که اطلاق آن ملکیت، هم شامل تکوین می‌شود، و هم تشریع، حتی می‌توان گفت قیومیت و مالکیت بر حسب ظاهر، با تکوین ارتباط دارند، و هیچ دلیلی ندارد که ما آن دو را مقید به قیومیت و سلطنت تشریعی کنیم، تا در نتیجه، مساله شفاعت هم مخصوص به شفاعت تشریعی و زبانی در روز قیامت بشود. </p> <p>در نتیجه، سیاق آیه در اینکه شامل شفاعت تکوینی هم بشود نظیر سیاق آیات زیر   <code class="page" rel="2,509"/> است که آنها نیز شامل هر دو قسم شفاعت هستند، <span class="aya" rel="10_3" data-words="1-24">إن ربکم الله الذی خلق السماوات و الأرض فی ستة أیام ثم استوی علی العرش یدبر الأمر ما من شفیع إلا من بعد إذنه</span>.<span class="footnote" rel="1" title="به درستی که پروردگار شما همان اللَّه است که آسمانها و زمین را بیافرید و سپس بر اریکه فرماندهی مسلط شده و تدبیر امر کرد، هیچ شفیعی نیست مگر به اذن او سوره یونس، آیه ۳&quot;">*</span> <span class="aya" rel="32_4" data-words="1-25">الله الذی خلق السماوات و الأرض و ما بینهما فی ستة أیام، ثم استوی علی العرش ما لکم من دونه من ولی و لا شفیع</span>.<span class="footnote" rel="2" title="خدایی که آسمانها و زمین را در شش روز آفرید و سپس بر اریکه تدبیر آنها تکیه زد شما به جز او هیچ سرپرستی و شفیعی ندارید سوره سجده، آیه ۳&quot;">*</span> </p><h3> <span class="title" rel="2_255">حد شفاعت هم با شفاعت زبانی منطبق است و هم با سلبیت تکوینی</span> </h3> <p> در بحث از شفاعت هم توجه فرمودید که حد آن همانطور که با شفاعت زبانی انطباق دارد همچنین با سببیت تکوینی نیز منطبق است، پس هر سببی از اسباب نیز شفیعی است که نزد خدا برای مسبب خود شفاعت می‌کنند، و دست به دامن صفات <em>فضل</em> و <em>جود</em> و  <em>رحمت</em> او می‌شوند، تا نعمت وجود را گرفته به مسبب خود برسانند پس نظام سببیت بعینه منطبق با نظام شفاعت است، هم چنان که با نظام دعا و درخواست هم منطبق است، برای اینکه در آیات زیر تمامی موجودات را صاحب درخواست و دعا می‌داند، همانطور که انسانها را می‌داند، پس معلوم می‌شود درخواست هم منحصر به درخواست زبانی نیست، درخواست تکوینی هم درخواست است، اینک آن آیات‌ <span class="aya" rel="55_29" data-words="1-11">یسئله من فی السماوات و الأرض کل یوم هو فی شأن</span><span class="footnote" rel="3" title="تمامی آنها که در آسمانها و زمین هست از او درخواست می‌کنند و او هر روزی در کاری است سوره رحمان، آیه ۲۹&quot;">*</span> <span class="aya" rel="14_34" data-words="1-6">و آتاکم من کل ما سألتموه</span><span class="footnote" rel="4" title="و به شما داد آنچه را که از او درخواست کردید چه با زبان سر و چه با زبان تکوین و حاجت سوره ابراهیم، آیه ۳۴&quot;">*</span> که بیانش در تفسیر آیه: <span class="aya" rel="2_186" data-words="1-5">و إذا سألک عبادی عنی</span><span class="footnote" rel="5" title="سوره بقره، آیه ۱۸۲">*</span> گذشت. </p> <p> <span class="aya" rel="2_255" data-words="29-44">یعلم ما بین أیدیهم و ما خلفهم و لا یحیطون بشیء من علمه إلا بما شاء</span>...  سیاق این جمله با در نظر داشتن اینکه قبلا مساله شفاعت ذکر شده بود، نزدیک به سیاق آیه زیر است که می‌فرماید: <span class="aya" rel="21_26-28" data-words="7-34">بل عبادمکرمون، لا یسبقونه بالقول و هم بأمره یعملون، یعلم ما بین أیدیهم و ما خلفهم و لا یشفعون إلا لمن ارتضی و هم من خشیته مشفقون</span>.<span class="footnote" rel="6" title="بلکه بندگانی بزرگوارند که هرگز در سخن از او پیشی نمی‌گیرند و به دستورات او عمل می‌کنند و او به پشت و روی امر آنها آگاه است و ایشان هرگز شفاعت نمی‌کنند، مگر برای کسی که خدا از او راضی باشد و هم ایشان از خشیت و ترس خدا حالتی آمیخته از عشق و ترس دارند انبیاء، آیه ۲۸&quot;">*</span>             <code class="page" rel="2,510"/> این را به آن جهت گفتیم که نتیجه بگیریم ظاهر عبارت مورد بحث این است که ضمیر جمع‌ <span class="aya" rel="2_255" data-words="31-35">بین أیدیهم و ما خلفهم</span> به شفیعانی بر می‌گردد که آیه قبلی اشاره به آنان داشت، پس علم خدا به پشت و روی امر شفیعان، کنایه است از نهایت درجه احاطه او به ایشان، پس ایشان نمی‌توانند در ضمن شفاعتی که به اذن خدا می‌کنند کاری که خدا نخواسته و راضی نیست در ملک او صورت بگیرد، انجام دهند، دیگران هم نمی‌توانند از شفاعت آنان سوء استفاده نموده، در ملک خدای تعالی مداخله کنند و کاری صورت دهند که خدا آن را مقدر نکرده است. </p> <p>آیات کریمه زیر هم به همین معنا اشاره می‌کند که می‌فرماید: <span class="aya" rel="19_64" data-words="1-22">و ما نتنزل إلا بأمر ربک له ما بین أیدینا و ما خلفنا و ما بین ذلک و ما کان ربک نسیا</span><span class="footnote" rel="1" title="فرشتگان به پیامبر اسلام گفتند: ما جز به امر پروردگار تو سر فرود نمی‌آوریم، پشت و روی و ظاهر و باطن ما از آن او است، پروردگار تو فراموش‌کار نیست سوره مریم، آیه ۶۴&quot;">*</span> <span class="aya" rel="72_26-28" data-words="1-36">عالم الغیب فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم، و أحاط بما لدیهم و أحصی کل شیء عددا</span><span class="footnote" rel="2" title="خدا است دانای غیب و غیب خود را برای کسی اظهار نمی‌کند مگر برای کسانی از رسولان خود که آنها را شایسته بداند، تازه از پیش رو و پشت سر سیاه زاغشان را چوب می‌زند و آنان را می‌پاید تا بداند رسالتهای پروردگارشان را ابلاغ کردند و خدا به آنچه که رسولان دارند آگاه است و تمامی موجودات را شمرده است سوره جن، آیه ۲۸&quot;">*</span>. </p> <p>برای اینکه این آیات احاطه خدا به ملائکه و انبیاء را بیان می‌کند تا از انبیاء عملی که او نخواسته سر نزند و ملائکه جز به امر او نازل نشوند و انبیاء جز آنچه را که او خواسته ابلاغ نکنند، و بنا بر این بیان، مراد از جمله‌ <span class="aya" rel="2_255" data-words="30-32">ما بین أیدیهم</span> آن رفتاری است که از ملائکه و انبیاء مشهود و محسوس است، و مراد از جمله‌ <span class="aya" rel="2_255" data-words="33-35">و ما خلفهم</span> چیزهایی است که از انبیا غایب و بعید است، و حوادثی است که پس از ایشان رخ می‌دهد، پس برگشت معنای این دو جمله به همان غیب و شهادت است. </p> <h3> <span class="title" rel="2_255">احاطه خدای تعالی بر آنچه که با شفیعان حاضر است و آنچه از آنها غایب است</span> </h3> <p> و سخن کوتاه اینکه: جمله‌ <span class="aya" rel="2_255" data-words="29-35">یعلم ما بین أیدیهم و ما خلفهم</span> کنایه است از احاطه خدای تعالی به آنچه که با شفیعان حاضر و نزد ایشان موجود است و به آنچه از ایشان غایب است و بعد از ایشان رخ می‌دهد، و لذا دنبال جمله مورد بحث اضافه کرد: <span class="aya" rel="2_255" data-words="36-44">و لا یحیطون بشیء من علمه إلا بما شاء</span>، تا احاطه کامل و تام و تمام خدای تعالی و سلطنت     <code class="page" rel="2,511"/> الهیه‌اش را تبیین کند و بفهماند که خدای تعالی محیط به ایشان و به علم ایشان است و ایشان احاطه‌ای به علم خدا ندارند مگر به آن مقداری که خود او خواسته باشد. </p> <p><span class="phrase">در اینجا سؤالی باقی می‌ماند و آن این است که شما قبلا مساله شفاعت را عمومیت داده و شفاعت زبانی و سببیت تکوینی و تشریعی، همه را شفاعت دانستید، در حالی که در آیه مورد بحث هر چه ضمیر به <em>شفعاء</em> برگردانیده ضمیر مخصوص به عقلا است یعنی ضمیر  <em>هم</em> که سه بار آمده، یکی در <span class="aya" rel="2_255" data-words="30-32">ما بین أیدیهم</span>، و یکی در <em rel="fa_2_255_34-35" data-sentence="357:80">ما خلفهم</em> ، و دیگر در  <em rel="fa_2_255_38-38" data-sentence="432:51">یحیطون</em> ، و حال آنکه مطلق اسباب و علل تکوینی عقلا نیستند؟.</span> </p> <p>جواب این سؤال این است که چون معهود از کلمات <em>شفاعت</em> ، <em>وساطت</em> ،  <em>تسبیح</em> و <em>تحمید</em> این است که اینگونه کارها از عقلا و صاحبان شعور سر می‌زند، و تعبیر به این کلمات بیشتر در مورد صاحبان عقل شایع است، لذا قرآن کریم اینگونه اعمال را هر چند از علل تکوینی و فاقد شعور هم سر بزند، با تعبیر خاص به عقلا تعبیر می‌کند، و این عرف و عادت قرآن است، هم چنان که می‌بینیم در باره تسبیح تمامی کائنات همین تعبیر را آورده و می‌فرماید: <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span>.<span class="footnote" rel="1" title="هیچ موجودی نیست مگر آنکه خدا را با حمد خود تسبیح می‌گوید اما شما تسبیح ایشان را نمی فهمید سوره اسراء، آیه ۴۴&quot;">*</span> و نیز می‌فرماید: <span class="aya" rel="41_11" data-words="1-18">ثم استوی إلی السماء و هی دخان فقال لها و للأرض ائتیا طوعا أو کرها قالتا أتینا طائعین</span><span class="footnote" rel="2" title="سوره فصلت، آیه ۱۱">*</span> که ترجمه‌اش در چند صفحه قبل گذشت و همچنین آیاتی دیگر از این قبیل. </p> <p>گفتیم که جمله: <span class="aya" rel="2_255" data-words="36-44">و لا یحیطون بشیء من علمه إلا بما شاء</span>، معنای تمامیت تدبیر خدا و کمال آن را می‌رساند، زیرا یکی از نشانی‌های کمال تدبیر، این است که موجود تدبیر شده، خودش نفهمد که تدبیر کننده او چه منظوری از او و از تدبیر او دارد، و چه آینده‌ای برایش در نظر گرفته تا برای خلاصی از آن آینده اگر ناگوار است دست و پا نکند و نقشه مدبر را خنثی نسازد، و تدبیر شدگان، مانند قافله چشم و گوش بسته‌ای باشند که بر خلاف میل به طرفی سوقشان می‌دهند، و آن قافله هم می‌رود صاحب قافله کمال جدیت را به خرج می‌دهد تا از هیچ ناحیه‌ای به افراد قافله آگهی نرسد و افراد ندانند به کجا می‌روند و کجا منزل می‌کنند و مقصد نهایی‌شان کجا است. </p> <p>     <code class="page" rel="2,512"/> خدای سبحان با این جمله، این معنا را بیان می‌کند که تدبیر عالم خاص او است برای اینکه تنها او است که به روابط بین موجودات آگاه است، چون او موجودات و روابط آنها را آفریده، و اما بقیه اسباب و علل و مخصوصا علل و اسبابی که از صاحبان عقل هستند هر چند که دخل و تصرفی، و علمی دارند و لیکن هر چه دارند آن را مورد استفاده قرار می‌دهند، خود مرتبه‌ای است از شؤون علم الهی، و هر چه تصرف دارند، خود شانی است از شؤون تصرفات الهی و نحوه‌ای است از انحای تدابیر او پس دیگر کسی نمی‌تواند به خود اجازه دهد که بر خلاف اراده خدای سبحان و تدبیر جاری در مملکتش قدمی بردارد، و اگر برداشت، آن نیز از تدبیر خداوند است. </p> <h3> <span class="title" rel="2_255">علم، هر چه هست از خدا است هم چنان که قوت و عزت و حیات منحصر در خدا است</span> </h3> <p> و <span class="phrase">جمله: <span class="aya" rel="2_255" data-words="36-44">و لا یحیطون بشیء من علمه إلا بما شاء</span>، بنا بر اینکه مراد از <em rel="fa_2_255_41-41" data-sentence="121:1763">علم</em> معنای مصدری آن دانستن و یا معنای اسم مصدری آن باشد، و مراد از آن <em rel="fa_2_255_41-41" data-sentence="245:1683">معلوم</em>  دانسته شده نباشد، دلالت دارد بر اینکه علم هر چه هست، از خدا است، و هر علمی هم که نزد عالمی یافت شود آن هم از علم خدا است، و نظیر این مطلب از کلام خدا در باره اختصاص قدرت و عزت و حیات به خدای تعالی استفاده می‌شود، از آن جمله، در باره انحصار قدرت در خدا می‌فرماید: <span class="aya" rel="2_165" data-words="19-30">و لو یری الذین ظلموا إذ یرون العذاب أن القوة لله جمیعا</span>.<span class="footnote" rel="1" title="اگر امروز آنهایی که ستم می‌کنند، آن حالی را که در هنگام دیدن عذاب دارند می‌دیدند آن وقت می‌فهمیدند که قوت و قدرت، هر چه هست از خدا است سوره بقره، آیه ۱۶۵&quot;">*</span> و نیز در مورد انحصار عزت در خدا می‌فرماید: <span class="aya" rel="4_139" data-words="8-15">أ یبتغون عندهم العزة؟ فإن العزة لله جمیعا</span>.<span class="footnote" rel="2" title="آیا عزت را از پیش خود جستجو می‌کنند؟ با اینکه عزت همه‌اش برای خدا است سوره نساء، آیه ۱۳۸&quot;">*</span> و نیز در مورد انحصار حیات در خدا می‌فرماید: <span class="aya" rel="40_65" data-words="1-6">هو الحی لا إله إلا هو</span><span class="footnote" rel="3" title="یگانه حی و زنده خدا است که معبودی به جز او نیست سوره مؤمن، آیه ۶۵&quot;">*</span> و در خصوص انحصار علم در خدای تعالی که مورد بحث ما بود ممکن است به دو آیه زیر تمسک کرد: <span class="aya" rel="12_83" data-words="15-18">إنه هو العلیم الحکیم</span><span class="footnote" rel="4" title="به درستی خداوند، آری فقط اوست فرزانه و علیم سوره یوسف، آیه ۸۳&quot;">*</span> <span class="aya" rel="3_66" data-words="16-22">و الله یعلم و أنتم لا تعلمون</span><span class="footnote" rel="5" title="و خدا می‌داند و شما نمی‌دانید سوره آل عمران، آیه ۶۶&quot;">*</span> و آیاتی دیگر که این معنا از آنها استفاده می‌شود، و اگر در آیه مورد بحث علم را به احاطه تعبیر کرده، خواسته است لطفی در تعبیر کرده باشد.</span> </p> <p> <span class="aya" rel="2_255" data-words="45-49">وسع کرسیه السماوات و الأرض</span>           <code class="page" rel="2,513"/> </p><h3> <span class="title" rel="2_255">مراد از کرسی و وسعت کرسی خداوند در وسع کرسیه... </span> </h3> <p> <span class="phrase">کلمه <em rel="fa_2_255_46-46" data-sentence="5:345">کرسی</em>  از ماده کاف-راء-سین گرفته شده که به معنای به هم وصل کردن اجزای ساختمان است و اگر تخت را کرسی خوانده‌اند به این جهت بوده که اجزای آن به دست نجار اگر چوبی باشد و یا صنعتگر دیگر، در هم فشرده و چسبیده شده است، و بسیاری از مواقع این کلمه را کنایه از ملک و سلطنت می‌گیرند، و می‌گویند فلانی از کرسی‌نشینان است‌، یعنی او منطقه نفوذی و قدرت وسیعی دارد.</span> </p> <p>و به هر حال جمله‌هایی که قبل از این جمله بودند، یعنی جمله‌ <span class="aya" rel="2_255" data-words="14-21">له ما فی السماوات و ما فی الأرض</span> این معنا را می‌فهماندند که مراد از وسعت کرسی احاطه مقام سلطنت الهی است، و بنا بر این در میان معانی محتملی که می‌شود برای کرسی کرد، این معنا متعین می‌شود که مراد از آن مقام ربوبی است، همان مقامی که تمامی موجودات آسمانها و زمین قائم به آن هستند چون مملوک و مدبر به فتح باء و معلوم آن مقام هستند، پس باید گفت: کرسی، مرتبه‌ای از مراتب علم است، در نتیجه از معانی محتمل که برای وسعت هست این معنا معلوم می‌شود که این مقام تمامی آنچه در آسمانها و زمین است، هم ذاتشان و هم آثارشان را حافظ است پس وسعت کرسی خدا به این معنا شد که مرتبه‌ای از علم خدا، آن مرتبه‌ای است که تمامی عالم قائم به آن است، و همه چیز در آن محفوظ و نوشته شده است و به همین جهت به دنبال جمله مورد بحث فرمود: <span class="aya" rel="2_255" data-words="50-53">و لا یؤده حفظهما</span>. </p> <p> <span class="aya" rel="2_255" data-words="50-57">و لا یؤده حفظهما و هو العلی العظیم</span> <span class="phrase">کلمه <em rel="fa_2_255_52-52" data-sentence="5:530">یؤد</em> مضارع از مصدر <em>أود</em> است، که به معنای سنگینی و خسته‌کنندگی است، و چون گفته شود: العمل الفلانی آد زیدا معنایش این است که فلان عمل، زید را خسته کرد و به ستوه آورد، و ظاهرا مرجع ضمیر در <em rel="fa_2_255_52-52" data-sentence="250:327">یؤده</em> همان کرسی باشد، هر چند که ممکن است آن را به خود خدای تعالی برگردانید، و اگر در دنباله مطالب قبلی فرمود: حفظ آسمانها و زمین، خدا و یا کرسی را خسته نمی‌کند، برای این بود که ذیل آیه با صدر آن آیه  که سخن از نفی چرت و خواب داشت وصل و متناسب شود، چون آنجا هم می‌فرمود: چرت و خواب ندارد، تا او را از قیومیت آسمانها و زمین باز بدارد.</span> </p> <p>و <span class="phrase">حاصل آن معنایی که از آیه استفاده می‌شود این است که خدای تعالی که هیچ معبودی به جز او نیست، تمام حیات و زندگی مال اوست، و او قیومیتی مطلق دارد، قیومیتی که هیچ عاملی آن را دستخوش ضعف و سستی نمی‌سازد، و به همین جهت وقتی می‌خواهد این معنا را تعلیل کند با دو نام مقدس <em rel="fa_2_255_56-56" data-sentence="263:776">علی</em> و <em rel="fa_2_255_57-57" data-sentence="323:760">عظیم</em> ، تعلیل می‌کند، و می‌فهماند که خدا به خاطر علو مقامی که دارا است مخلوقات به او نمی‌رسند تا به وسیله‌ای در وجود او سستی و در<code class="page" rel="2,514"/> کار او ضعفی پدید آورند، و به خاطر عظمتش از کثرت مخلوقات به تنگ نیامده، و عظمت آسمانها و زمین طاقتش را طاق نمی‌سازد، و جمله: <span class="aya" rel="2_255" data-words="54-57">و هو العلی العظیم</span>، خالی از دلالت بر حصر نیست، و تا حدی از آن بر می‌آید که می‌خواهد علو و عظمت را منحصر در خدا کند، و این حصر، یا حصر حقیقی است که حق هم همین است، برای اینکه علو و عظمت، خود از کمالات است، و حقیقت هر کمالی از آن او است، و یا حصری ادعایی است، که چون مقام، مقام تعلیل بود احتیاج پیدا شد که بطور ادعا، علو و عظمت را منحصر در خدا کند، تا آسمانها و زمین در قبال علو و عظمت خدای تعالی از علو و عظمت ساقط شود.</span> </p> <h3>بحث روایتی‌ <span class="title" rel="2_255">روایاتی در فضیلت و اهمیت آیة الکرسی</span> </h3> <p> در تفسیر عیاشی از امام صادق ع روایت آورده که فرمود: ابو ذر به رسول خدا  ص عرض کرد: یا رسول اللَّه، مهم‌ترین و پر فضیلت‌ترین آیه‌ای که بر تو نازل شده کدام است؟ فرمود: آیت الکرسی، و آسمانهای هفتگانه در مقابل کرسی، در مقام مقایسه بیش از حلقه‌ای نیست که در سرزمینی افتاده باشد، آن گاه فرمود: و برتری عرش بر کرسی مانند برتری بیابانی است بر همان حلقه‌ای که در گوشه‌ای از آن افتاده است.<span class="footnote" rel="1" title="تفسیر عیاشی، ج ۱، ص ۱۳۷">*</span> مؤلف: صدر این روایت را سیوطی در الدر المنثور از ابن راهویه و او در کتاب مسند خوداز عوف بن مالک از ابی ذر نقل کرده، و احمد و ابن الفریس و حاکم وی حدیث را صحیح دانسته و بیهقی در کتاب شعب الایمان همگی از ابی ذر روایت کرده‌اند. </p> <p>و در الدر المنثور است که احمد و طبرانی از ابی امامه روایت کرده‌اند که گفت: به رسول خدا ص عرض کردم: یا رسول اللَّه کدام یک از آیات که بر تو نازل شده عظیم‌تر است؟ فرمود: <span class="aya" rel="2_255" data-words="1-7">الله لا إله إلا هو الحی القیوم</span> آیة الکرسی.<span class="footnote" rel="2" title="تفسیر الدر المنثور، ج ۱، ص ۳۲۶ و تفسیر عیاشی، ج ۱، ص ۱۳۶">*</span> مؤلف: این معنا را در الدر المنثور از تاریخ خطیب بغدادی نیز از انس از آن جناب روایت کرده است. </p> <p>باز در همان کتاب است که دارمی از ایفع بن عبد اللَّه کلاغی روایت کرده که گفت: مردی عرض کرد: یا رسول اللَّه، کدام آیه در کتاب خدا عظیم‌تر است فرمود: آیة الکرسی، <span class="aya" rel="2_255" data-words="1-7">الله لا إله إلا هو الحی القیوم</span> تا آخر حدیث.<span class="footnote" rel="3" title="اصول کافی، ج ۱، ص ۱۳۲">*</span>     <code class="page" rel="2,515"/> مؤلف: نامیدن این آیه به آیة الکرسی از همان صدر اول اسلام مشهور بوده، حتی در زمان حیات رسول خدا ص و حتی در زبان خود آن جناب به این نام بیان می‌شد، هم چنان که این نامگذاری در روایات وارده از آن جناب و از ائمه اهل بیت ع و از صحابه، به چشم می‌خورد، و این برای اعتنا و احترام زیادی بوده که نسبت به این آیه داشتند، و این احترام هم بدون جهت نبوده، بلکه به خاطر معارف دقیق و لطیفی است که در این آیه آمده، و آن معارف عبارت است از توحید خالصی که جمله‌ <span class="aya" rel="2_255" data-words="1-5">الله لا إله إلا هو</span>، بر آن دلالت دارد، و قیومیت مطلقه‌ای که بازگشت تمامی اسمای حسنای الهی به جز اسمای ذات او که بیان آن گذشت، به آن است. </p> <p>و نیز در صدر و ذیل این آیه جریان قیومیت در تمامی موجودات خرد و کلان عالم، شرح داده شده، به این بیان که آنچه از موجودات که به نظر می‌رسد از تحت سلطنت الهیه خارج شده، به همان جهت که خارج است، داخل در سلطنت است، و به همین جهت در روایات آمده که آیة الکرسی عظیم‌ترین آیه در کتاب خدا است، و به راستی نیز چنین است، برای اینکه بیان این آیه بیانی است شکافته و مفصل، مثلا آیه: <span class="aya" rel="20_8" data-words="1-8">الله لا إله إلا هو له الأسماء الحسنی</span><span class="footnote" rel="1" title="سوره طه، آیه ۸">*</span> را داریم که همان مضمون آیة الکرسی را دارد، اما اجمالی از معنا را دارد و مطلب در آن باز نشده، و لذا در پاره‌ای اخبار آمده است که آیة الکرسی، سید و آقای آیه‌های قرآن است. </p> <p>این روایت را سیوطی در الدر المنثور از ابی هریرة از رسول خدا ص نقل کرده و در بعضی دیگر آمده: برای هر چیزی یک نقطه برجسته‌ای است و نقطه برجسته قرآن آیة الکرسی است، این روایت را عیاشی در تفسیر خود از عبد اللَّه بن سنان از امام صادق ع روایت کرده است.<span class="footnote" rel="2" title="تفسیر الدر المنثور، ج ۱، ص ۳۲۶">*</span> و شیخ طوسی در امالی به سند خود از ابی امامة باهلی روایت کرده که گفته است: از علی بن ابی طالب ع شنیدم‌که می‌فرمود: باور نمی‌کنم که کسی اسلام را فهمیده باشد و یا در اسلام متولد شده باشد، و سیاهی شب را به صبح سر کند و این آیه را نخواند، <span class="aya" rel="2_255" data-words="1-7">الله لا إله إلا هو الحی القیوم</span>... <span class="aya" rel="2_255" data-words="54-57">و هو العلی العظیم</span> عرض کردم منظور از سیاهی شب چیست؟ فرمود: یعنی همه شب، آن گاه فرمود: اگر بدانید که این آیه چیست و یا فرمود اگر بدانید در این آیه چیست در هیچ حالی آن را ترک نخواهید کرد. </p> <p>     <code class="page" rel="2,516"/> رسول خدا ص فرمود: آیة الکرسی را از گنجینه‌ای که در زیر عرش است به من داده‌اند و به هیچ پیغمبری قبل از من نداده بودند، علی ع سپس اضافه کرد از آن وقت که من این مطلب را از رسول خدا ص شنیدم هیچ شبی را به سر نبردم مگر آنکه آن را قرائت کردم تا آخر حدیث.<span class="footnote" rel="1" title="امالی شیخ طوسی، ج ۲، ص ۱۲۲">*</span> مؤلف: این معنا در الدر المنثور هم از عبید و ابن ابی شیبه و دارمی و محمد بن نصر و ابن الضریس از آن حضرت نقل شده، دیلمی هم آن را از آن جناب نقل کرده است، و روایات از طریق شیعه و سنی در فضیلت آیة الکرسی بسیار است، و این هم که علی ع فرمود: رسول خدا ص فرمود این آیه را از گنجینه‌ای که در زیر عرش بود به من داده‌اند، در الدر المنثور نقل از تاریخ بخاری و ابن الضریس از انس آمده، چیزی که هست در نقل نامبردگان به این عبارت آمده: رسول خدا ص فرموده آیة الکرسی را از عرش به من داده‌اند و این اشاره است به اینکه منظور از کرسی همان زیر عرش است، و عرش محیط به آن است، و به زودی بیانی در این باره از نظر خوانندگان خواهد گذشت انشاء اللَّه.<span class="footnote" rel="2" title="معانی الاخبار، ص ۲۹">*</span> </p><h3> <span class="title" rel="2_255">مراد از کرسی</span> </h3> <p> و <span class="phrase">در کافی از زراره روایت آورده که گفت: من از امام صادق ع از قول خدای عز و جل پرسیدم، که می‌فرماید: <span class="aya" rel="2_255" data-words="45-49">وسع کرسیه السماوات و الأرض</span> آیا آسمانها و زمین گنجایش کرسی را و یا کرسی گنجایش آسمانها و زمین را دارد؟ فرمود: هر چه تو تصور کنی در کرسی هست، و کرسی گنجایش آن را دارد.<span class="footnote" rel="3" title="تفسیر عیاشی، ج ۱، ص ۱۳۸">*</span> مؤلف: این معنا در تعدادی از روایات وارده از ائمه اهل بیت ع آمده که همه نزدیک به معنای سؤال و جواب در روایت بالا است، و این سؤال و جواب ظاهرا غریب است، برای اینکه وقتی این سؤال جا دارد که کلمه <em rel="fa_2_255_46-46" data-sentence="582:371">کرسی</em> به دو جور قرائت شده باشد، یکی به صدای بالا، که در آن صورت معنای جمله چنین می‌شود: آسمانها و زمین کرسی خدا را در خود جای داده‌اند ، و یکی به صدای پیش که در آن صورت معنای جمله چنین می‌شود:  کرسی خدا آسمانها و زمین را در خود می‌گنجاند ، و آن وقت زراره بپرسد کدامش درست است؟ ولی در میان قرائت کنندگان قرآن کسی جمله را به صورت اول قرائت نکرده بود، تا جایی برای این سؤال باشد.</span> </p> <p>       <code class="page" rel="2,517"/> پس، از ظاهر قضیه چنین به نظر می‌رسد که سؤال نامبرده ناشی از یک توهم عامیانه است که از کلمه کرسی، تختی در نظرشان می‌آید که در بالای آسمانها و یا آسمان هفتم و در حقیقت ما فوق عالم اجسام کار گذاشته شده، و احکام عالم جسمانی از آنجا صادر می‌شود و قهرا از این نقطه نظر، آسمانها و زمین، کرسی را در خود جای داده‌اند، نه کرسی آنها را، آن وقت معنای سؤال این می‌شود که یا بن رسول اللَّه، مناسب آن است که آیه شریفه را به صورت <span class="aya" rel="2_255" data-words="45-46">وسع کرسیه</span> به صدای بالا بخوانیم، چرا به صدای ضمه قرائت شده؟، مگر کرسی، آسمانها و زمین را در خود جای نمی‌دهد هم چنان که نظیر این سؤال در باره عرش شده، امام هم جواب داده، وسعت در اینجا از سنخ وسعت و جا گرفتن جسمی در جسم دیگر نیست. </p> <p>در معانی الاخبار از حفص بن غیاث روایت آورده که گفت: من از امام صادق ع از قول خدای عز و جل پرسیدم که می‌فرماید: <span class="aya" rel="2_255" data-words="45-49">وسع کرسیه السماوات و الأرض</span> فرمود: منظور از کرسی، علم خداست.<span class="footnote" rel="1" title="معانی الاخبار، ص ۳۰">*</span> و نیز در همان کتاب است که آن جناب در ذیل جمله: <span class="aya" rel="2_255" data-words="45-49">وسع کرسیه السماوات و الأرض</span> فرمود: آسمانها و زمین و آنچه بین این دو است همه در کرسی است و اما عرش خدا علمی است که احدی نمی‌تواند اندازه‌اش را تقدیر کند.<span class="footnote" rel="2" title="احتجاج، ج ۲، ص ۱۰۰">*</span> مؤلف: از این دو روایت بر می‌آید که کرسی، مرتبه‌ای از مراتب علم خدای تعالی است هم چنان که قبلا هم از روایات دیگر چنین استفاده شد و در معنای دو روایت نامبرده، روایاتی دیگر نیز هست. </p> <p>و همچنین از این دو روایت و روایاتی که می‌آید استفاده می‌شود که در عالم وجود مرتبه‌ای از علم وجود دارد که غیر محدود است، و به عبارت دیگر در ما فوق این عالم که ما جزئی از آن هستیم عالمی دیگر است که موجوداتش اموری غیر محدودند، یعنی وجودشان حدود جسمانی این عالم را ندارد، و آن تعینات که برای هستی ما هست برای آنها نیست، و این موجودات در عین اینکه نامحدودند، برای خدای سبحان معلوم هستند، یعنی وجودشان عین علم است، هم چنان که موجودات محدودی که در عالم وجودند در مرتبه وجودشان، برای خدای سبحان معلوم هستند، یعنی وجودشان همان علم خدا است به آنها، و حضورشان است نزد خدا و امید است که ما موفق شویم این علم را که علم فعلی می‌نامند بیان کنیم، و انشاء اللَّه در جای     <code class="page" rel="2,518"/> مناسبی بیان خواهیم کرد. </p> <p>و این علم نامحدود که ذکر کردیم همان مطلبی است که در روایت به این عبارت آمده بود:  عرش همان علمی است که احدی نمی‌تواند اندازه‌گیری و تقدیرش کند و پر واضح است که این نه به آن جهت است که مقدار معلومات این علم نامحدود است، برای اینکه وجود عدد نامحدود، امری است محال و هر عددی در داخل عالم وجود بالآخره متناهی خواهد بود، چون این عدد هر چه باشد در مقابل عددی که برابر آن فرض شود و یک عدد بیشتر باشد به یک عدد کمتر است و اگر متناهی نبودن علم، یعنی اگر عرش خدا به خاطر نامتناهی بودن عدد معلومات آن باشد، باید کرسی، قسمتی از عرش باشد، چون کرسی هم عبارت بود از علم، هر چند علمی محدود. </p> <p>پس نامتناهی بودن علم تنها از جهت کمال وجودی آن است و حدود و قیود وجودی که در این عالم یعنی در عالم ماده باعث افزایش موجودات و تمایز و امتیاز هر یک از دیگری شده و از این تمایزات انواع و اصناف و افراد زائیده شده، و افراد هم دارای حالاتی و اضافاتی شده‌اند، نمی‌تواند آن کمال نامتناهی را اندازه‌گیری و تحدید کند، هم چنان که آیه زیر هم بر این معنا دلالت دارد: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="1" title="هیچ موجودی نیست مگر آنکه خزینه‌های آن نزد ما است و ما آن را نازل نمی‌کنیم مگر به اندازه‌ای معلوم سوره حجر، آیه ۲۱&quot;">*</span>، و همانطور که وعده دادیم انشاء اللَّه به زودی دنباله این بحث خواهد آمد. </p> <p>و این موجودات همانطور که معلوم است به علمی بی نهایت و غیر مقدر، یعنی موجود در ظرف علم است به وجودی غیر مقدر و بی‌اندازه، همچنین با حدودی که دارند معلوم و موجود در ظرف علم هستند و این علم یعنی علم به محدودات‌بطوری که توضیحش خواهد آمد، همان کرسی است. </p> <p>و چه بسا همین معنا از جمله: <span class="aya" rel="2_255" data-words="29-35">یعلم ما بین أیدیهم و ما خلفهم</span> نیز استفاده شود، برای اینکه معلوم خدا را عبارت دانسته از <span class="aya" rel="2_255" data-words="30-32">ما بین أیدیهم</span> و <span class="aya" rel="2_255" data-words="34-35">ما خلفهم</span>، و این دو معنا:  ما بین ایدی و ما خلف در عالم ماده با هم جمع نمی‌شوند، پس ناگزیر باید مقامی باشد که حال و آینده، و خلاصه تمامی چیزهایی که در زمان و مکان و امثال آن متفرق هستند، در آنجا به یک مکان جمع باشند، و مسلما این وجودات که در آن مقام یک جا جمع هستند وجودات غیر متناهی نیستند، زیرا اگر وجود و کمالی غیر محدود و غیر مقدر می‌داشتند، دیگر صحیح نبود   <code class="page" rel="2,519"/> با جمله: <span class="aya" rel="2_255" data-words="36-44">و لا یحیطون بشیء من علمه إلا بما شاء</span>، علم به پاره‌ای از آن موجودات را استثنا کند، و بفرماید: شفیعان به مقداری از آنها که خدا خواسته باشد علم پیدا می‌کنند، پس معلوم می‌شود آن مقام، مقامی است که شفیعان می‌توانند به بعضی از حقایق آن احاطه یابند، در نتیجه معلوم می‌شود آن مقام مرحله علم به محدودات و مقدرات است، البته به آن جهت که محدود و مقدر هستند،  و خدا داناتر است. </p> <h3> <span class="title" rel="2_255">عرش و نسبت آن با کرسی</span> </h3> <p> و در توحید<span class="footnote" rel="1" title="توحید صدوق، ص ۳۲۱">*</span> از حنان روایت آورده که گفت: از امام صادق ع از عرش و کرسی پرسیدم، فرمود عرش صفاتی بسیار مختلف دارد، در هر سببی و صنعی که در قرآن آمده، صفت جداگانه‌ای دارد، در جمله: <span class="aya" rel="9_129" data-words="14-16">رب العرش العظیم</span> منظور ملک عظیم است. </p> <p>و همچنین در جمله: <span class="aya" rel="20_5" data-words="1-4">الرحمن علی العرش استوی</span> که می‌فرماید رحمان بر ملک مسلط است، و این عرش همان علم به کیفیت دادن به اشیاء است، و در جایی که عرش و کرسی جدای از هم ذکر شوند هر یک معنایی جداگانه دارند، برای اینکه عرش و کرسی دو باب از بزرگترین ابواب غیب بوده، و خود آن دو نیز غیب هستند و همچنین آن دو مقرون با غیب هستند، چون کرسی باب ظاهر از غیب است که برای اولین بار موجودات بی سابقه از آن باب طلوع می‌کنند، و آن گاه همه اشیاء از همانجا به وجود می‌آیند، اما عرش، باب باطن غیب است که علم چگونگی‌ها و علم عالم کون و علم قدر و اندازه‌گیریها، و نیز مشیت و صفت اراده و علم الفاظ و حرکات و سکنات و علم بازگشت و ابتدا، همه در آن باب است، پس عرش و کرسی در علم دو باب قرین همدیگرند، چون ملک عرش، غیر ملک کرسی است، و علم آن پنهان‌تر از علم کرسی است. </p> <p>از این جهت است که خدای تعالی در باره عرش می‌فرماید: <span class="aya" rel="9_129" data-words="14-16">رب العرش العظیم</span> یعنی عرشی که صفتش عظیم‌تر از صفت کرسی است، در عین اینکه هر دو، علم قرین هم هستند. </p> <p>عرض کردم: فدایت شوم، پس چرا عرش در فضیلت، همسایه کرسی شد؟ فرمود: برای این همسایه آن شد که علم کیفیت‌ها در آن است، و از ابواب بداء و انیت و حد رتق و فتق آن هر چه ظاهر می‌شود، در آن ظاهر می‌گردد، به این جهت عرش و کرسی، همسایه یکدیگر شدند، چیزی که هست یکی دیگری را در ظرفیت خود گنجانیده، و خدای تعالی با الفاظی از قبیل عرش و کرسی برای دانشمندان مثلی زده، تا بر درستی ادعای آن دو استدلال کنند، چون   <code class="page" rel="2,520"/> خدا هر کس را که بخواهد به رحمت خود مخصوص می‌دارد و او قوی و عزیز است. </p> <p>مؤلف: اینکه فرمود: چون کرسی باب ظاهر از غیب است وجهش را بطور اجمال فهمیدی، پس یک مرتبه‌ای از علم که مرتبه مقدر و محدود آن است به عالم ما، که عالم جسمانی است و عالم مقدر و محدود است، نزدیک‌تر از آن مرتبه‌ای است که قدر و حد ندارد، و به زودی شرح فقرات این روایت در تفسیر آیه: <span class="aya" rel="7_54" data-words="1-8">إن ربکم الله الذی خلق السماوات و الأرض</span><span class="footnote" rel="1" title="سوره اعراف، آیه ۵۴">*</span> خواهد آمد انشاء اللَّه تعالی. </p> <p>و اینکه فرمود: و بمثل صرف العلماء... اشاره است به اینکه الفاظ عرش و کرسی و نظایر آنها مثلهایی است که مردم را توجه می‌دهد به اینکه چگونه استدلال کنند، لیکن غیر از کسانی که عالم هستند این مثل‌ها را نمی‌فهمند. </p> <p>و در احتجاج از امام صادق ع روایت آورده که در حدیثی فرمود: خدای تعالی هر چیزی را در داخل کرسی خلق کرد، به غیر از عرش خود که او عظیم‌تر از آن است که در کرسی جای بگیرد.<span class="footnote" rel="2" title="امروز عرش پروردگارت را هشت نفر که ما فوق فرشتگان هستند حمل می‌کنند سوره الحاقه، آیه ۱۷&quot;">*</span> مؤلف: توضیح معنای این حدیث در سابق گذشت، و این روایت موافق با سایر روایات است، پس اینکه در بعضی از اخبار واقع شده که عرش، علمی است که خدا، انبیاء و رسولان خود را به آن آگاه نموده، و کرسی، علمی است که احدی را به آن آگاه نکرده، مانند خبری که شیخ صدوق آن را از مفضل از امام صادق ع نقل کرده، درست نیست، و گویا اشتباهی است از راوی که جای دو کلمه عرش و کرسی را عوض نموده، و یا اصلا روایت صحیح نیست، و مانند روایتی است که به زینب عطرفروش نسبت داده‌اند، باید دور انداخته شود. </p> <p>و در تفسیر عیاشی از علی ع روایت آورده که فرمود: آسمان و زمین و همه مخلوقی که بین آن دو است همه در داخل کرسی قرار دارند، و این کرسی را چهار فرشته به امر خدا حمل می‌کنند.<span class="footnote" rel="3" title="تفسیر عیاشی، ج ۱، ص ۱۳۶">*</span> مؤلف: این روایت را شیخ صدوق هم آورده، و آن را از اصبغ بن نباته از امیر المؤمنین ع نقل کرده، و جمله و این کرسی را چهار فرشته حمل می‌کنند ، در روایات ائمه       <code class="page" rel="2,521"/> اهل بیت ع تنها در این روایت آمده و سایر روایات تنها به اثبات حاملین برای عرش اکتفاء کرده و در حقیقت همان را گفته که قرآن کریم می‌گوید، چون در قرآن به همین معنا اکتفاء شده، که عرش، حاملینی دارد، فرموده: <span class="aya" rel="40_7" data-words="1-6">الذین یحملون العرش و من حوله</span>.<span class="footnote" rel="1" title="آنهایی که عرش و ساکنان پیرامون آن را حمل می‌کنند سوره مؤمن، آیه ۷&quot;">*</span> و نیز فرموده: <span class="aya" rel="69_17" data-words="5-11">و یحمل عرش ربک فوقهم یومئذ ثمانیة</span><span class="footnote" rel="2" title="تفسیر الدر المنثور، ج ۱، ص ۳۲۳">*</span> ممکن هم هست که خبر نامبرده را بتوان اینطور تصحیح کرد: که کرسی به بیانی که خواهد آمد با عرش متحد است، و هر دو یک چیز هستند، یک چیزی که ظاهر و باطنی دارد، ظاهر آن کرسی و باطن آن عرش است قهرا وقتی یکی از آن دو، حاملین داشته باشد، دیگری هم دارد. </p> <p>و نیز در تفسیر عیاشی از معاویة بن عمار از امام صادق ع روایت کرده که معاویه گفت: از آن جناب پرسیدم: معنای جمله: <span class="aya" rel="2_255" data-words="22-28">من ذا الذی یشفع عنده إلا بإذنه</span> چیست؟ و منظور از این شفیعان چه کسانی هستند؟ فرمود: مائیم آن شفیعان.<span class="footnote" rel="3" title="تفسیر الدر المنثور، ج ۱، ص ۳۲۳">*</span> مؤلف: این روایت را برقی هم در کتاب محاسن<span class="footnote" rel="4" title="محاسن برقی، ص ۱۸۴">*</span> خود آورده، و خواننده توجه فرمود که شفاعت در آیه مطلق است، هم شفاعت تکوینی یعنی وساطت اسباب را شامل می‌شود، و هم شفاعت تشریعی و اصطلاحی را که همان شفاعت آل محمد ع است. </p> <p>پس باید گفت روایت خواسته است آیه شریفه را با مصداق روشنی از شفیعان تطبیق کرده باشد. </p> 
