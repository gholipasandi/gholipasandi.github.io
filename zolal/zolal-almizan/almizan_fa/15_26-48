<h3 class="ayas">سوره الحجر آیه‌های ۲۶ تا ۴۸</h3><code class="section" rel="15_26-48"/><h3>ترجمه آیات</h3> <p> <span class="trans" rel="15_26">و به تحقیق ما انسان را از گلی خشکیده از لایه‌ای سیاه آفریدیم.  «۲۶» </span><span class="trans" rel="15_27">و جن را قبل از وی از آتشی زهرآگین آفریده بودیم.  «۲۷» </span><span class="trans" rel="15_28">و چون پروردگارت به ملائکه گفت: می‌خواهم بشری از گلی خشکیده از لایه‌ای سیاه خلق کنم.  «۲۸» </span><span class="trans" rel="15_29">پس چون کار او را به پایان رسانیدم و از روح خود در او دمیدم باید که برایش بسجده افتید.  «۲۹» </span><span class="trans" rel="15_30">ملائکه همگی و تمامیشان سجده کردند.  «۳۰» </span><span class="trans" rel="15_31">مگر ابلیس از اینکه با سجده کنندگان باشد امتناع ورزید.  «۳۱» </span><span class="trans" rel="15_32">پروردگارت به او گفت: ای ابلیس چه غرضی در نظر گرفتی که از ساجدین نباشی؟.  «۳۲» </span><span class="trans" rel="15_33">گفت من چنین کسی نبوده‌ام که برای بشری که تو آن را از گلی خشکیده از لایه‌ای سیاه آفریدی سجده کنم.  «۳۳» </span><span class="trans" rel="15_34">پروردگارت گفت: پس بیرون شو که تو از رانده شدگانی.  «۳۴» </span><span class="trans" rel="15_35">و بر تو است لعنت تا روز جزا.  «۳۵» </span><span class="trans" rel="15_36">گفت: پروردگارا پس مرا تا روزی که خلایق مبعوث می‌شوند مهلت بده.  «۳۶» </span><span class="trans" rel="15_37">پروردگارت گفت تو از مهلت داده شدگانی.  «۳۷» </span><span class="trans" rel="15_38">تا روز وقت معلوم.  «۳۸» </span><span class="trans" rel="15_39">گفت: پروردگارا بخاطر اینکه اغوایم کردی هر آینه در زمین زینت می‌دهم در نظر آنان، و هر آینه همگیشان را اغواء می‌کنم.  «۳۹» </span><span class="trans" rel="15_40">مگر بندگان مخلصت را.  «۴۰» </span><span class="trans" rel="15_41">گفت: همین است راه مستقیم که من قضاءاش را رانده‌ام.  «۴۱» </span><span class="trans" rel="15_42">بدرستی که تو بر بندگان من تسلط نداری، مگر آنهایی که خودشان رام تو گردند.  «۴۲» </span><span class="trans" rel="15_43">و بدرستی جهنم وعده‌گاه همه آنان است.  «۴۳» </span><span class="trans" rel="15_44">جهنم که دارای هفت در است و برای هر دری جزئی از ایشان اختصاص یافته.  «۴۴» </span><span class="trans" rel="15_45">بدرستی که پرهیزگاران در بوستانها و چشمه‌هایند.  «۴۵» </span><span class="trans" rel="15_46">آن روز به ایشان گفته می‌شود به سلامت و ایمنی درآئید.  «۴۶» </span><span class="trans" rel="15_47">و بیرون کشیم آنچه در سینه‌های ایشان باشد، از عداوت و کینه (که در دار دنیا داشتند) در حالی که برادران یکدیگر می‌باشند که بر تختها برابر هم قرار می‌گیرند.  «۴۷» </span><span class="trans" rel="15_48">در آنجا خستگی برایشان نیست و بیرون آمدن هم ندارند.  «۴۸» </span></p>                                           <h3>بیان آیات</h3> <p> این بیست و سه آیه سوم از آیاتی است که به دنبال آغاز سوره که در باره استهزای کفار به کتاب خدا و پیغمبرش و درخواست آیتی غیر قرآن بود ایراد می‌شود. در این آیات خدای سبحان آغاز خلقت جن و انس و دستور دادنش به ملائکه و ابلیس که بر او سجده کنند، و سجده ملائکه، و امتناع ابلیس را که از جن است، و رجم او و گمراهی بنی آدم به دست او، و به کرسی نشستن قضای خدا در سعادت متقین و شقاوت گمراهان، را بیان می‌کند. </p> <h3> <span class="title" rel="15_26">معنای خلقت انسان از: <span class="aya" rel="15_26" data-words="6-9">صلصال من حمإ مسنون</span> </span> </h3> <p> <code class="aya" rel="15_26"/> <span class="aya" rel="15_26" data-words="1-9">و لقد خلقنا الإنسان من صلصال من حمإ مسنون</span>. </p> <p>راغب در مفردات گفته: اصل معنای <em>صلصال</em> عبارت است از صدایی که از هر چیز خشکی چون میخ و امثال آن به گوش برسد، و اگر گل خشکیده را هم صلصال گفته‌اند که در قرآن هم آمده‌ <span class="aya" rel="55_14" data-words="3-5">من صلصال کالفخار</span><span class="footnote" rel="1" title="از کلوخی چون سفال سوره الرحمن، آیه ۱۴">*</span> و <span class="aya" rel="15_26" data-words="5-9">من صلصال من حمإ مسنون</span> -از گل خشکیده‌ای از لایه‌ای متعفن بدین جهت است که وقتی روی آن راه می‌روند صدا می‌کند. کلمه <em>صلصله</em> به معنای آب باقیمانده است، و از این جهت  <em>صلصلة</em> گفته‌اند که حکایت از صدای حرکتش در مزاده (مشک) می‌کند. و بعضی گفته‌اند صلصال به معنای گل متعفن است که از صل اللحم-گوشت گندید گرفته شده است<span class="footnote" rel="2" title="مفردات راغب، ماده &lt;em&gt;صلل&lt;/em&gt; ">*</span>. </p> <p>راغب در خصوص کلمه <em>حمإ</em> گفته: <em>حمإ</em> و <em>حماءة</em> گلی سیاه و متعفن است. و در باره این آیه: <span class="aya" rel="15_26" data-words="7-9">من حمإ مسنون</span> گفته: بعضی‌ها گفته‌اند یعنی لایه‌ای متغیر<span class="footnote" rel="3" title="مفردات، ماده &lt;em&gt;حمی&lt;/em&gt; ">*</span>. و در خصوص <em>لم یتسنه</em> گفته: معنایش این است که لم یتغیر-متغیر نشده <em> و در باره</em> های آخر آن گفته که های استراحت است<span class="footnote" rel="4" title="مفردات راغب، ماده &lt;em&gt;سنة&lt;/em&gt; ">*</span>. </p> <p>و مقصود از اینکه فرمود: <span class="aya" rel="15_26" data-words="1-4">و لقد خلقنا الإنسان</span> ابتدای خلقت انسان است، به دلیل اینکه در جای دیگر در باره خلقت آدمی از گل می‌فرماید:         <code class="page" rel="12,223"/> <span class="aya" rel="32_7-8" data-words="6-19">و بدأ خلق الإنسان من طین، ثم جعل نسله من سلالة من ماء مهین</span><span class="footnote" rel="1" title="و آغاز کرد خلقت انسان را از گل آن گاه نسل او را در خلاصه‌ای از آبی پشیز قرار داد">*</span> بنا بر این، آیه شریفه خلقت نوع انسان را بیان می‌کند، زیرا خلق کردن اولین موجودی که بقیه افرادش از آن منشعب می‌شوند در حقیقت خلق کردن همه آنها است. </p> <p>در مجمع البیان می‌گوید: اصل آدم از خاک بوده، چون قرآن می‌فرماید: <span class="aya" rel="3_59" data-words="8-10">خلقه من تراب</span> -آدم را از خاک خلق کرد چیزی که هست خاک مذکور را گل کرد، هم چنان که فرموده: <span class="aya" rel="7_12" data-words="15-18">و خلقته من طین</span> -تو آدم را از گل آفریدی ، آن گاه آن گل را گذاشت تا متعفن شد، هم چنان که فرموده: <span class="aya" rel="15_26" data-words="7-9">من حمإ مسنون</span> -آدمی را از گل گندیده خلق کردم  آن گاه آن گل را گذاشت تا خشک شد: من صلصال-از گل خشکیده بنا بر این تناقضی در این تعبیرهای مختلف قرآن نیست، زیرا حالات مختلف مبدأ خلقت آدمی را بیان می‌کند<span class="footnote" rel="2" title="مجمع البیان، ج ۶، ص ۳۳۵">*</span>. </p> <h3> <span class="title" rel="15_27"><span class="phrase">توضیحاتی در باره معنای لغوی <em>جن</em> ، مراد از جن-در مقابل انس- <em>جن</em> و <em rel="fa_15_27_2-2" data-sentence="81:0">جان</em></span> </span> </h3> <p> <code class="aya" rel="15_27"/> <span class="aya" rel="15_27" data-words="1-8">و الجان خلقناه من قبل من نار السموم</span>. </p> <p><span class="phrase">راغب در باره کلمه <em rel="fa_15_27_8-8" data-sentence="18:36">سموم</em> گفته: باد داغی است که اثر سمی دارد.</span> و اصل کلمه <em>جن</em> به معنای پوشاندن است، و همین معنا در همه مشتقات کلمه جریان دارد<span class="footnote" rel="3" title="مفردات راغب ماده &lt;em&gt;سمم&lt;/em&gt; ">*</span> نظیر جن، چون از نظر پوشیده است، و مجنة و جنة (سپر) چون آدمی را از شمشیر دشمن می‌پوشاند، و جنین، و جنان-به فتح جیم- (قلب)، چون از نظرها پنهان است و همچنین در این جمله قرآن: <span class="aya" rel="6_76" data-words="2-4">جن علیه اللیل</span><span class="footnote" rel="4" title="شب پرده بر او پوشانید سوره انعام، آیه ۷۶">*</span> و مشتقات دیگر آن، این معنا جریان دارد. </p> <p> <em>جن</em> طایفه‌ای از موجوداتند که بالطبع از حواس ما پنهانند، و مانند خود ما شعور و اراده دارند، و در قرآن کریم بسیار اسمشان برده شده، و کارهای عجیب و غریب و حرکات سریع از قبیل کارهایی که در داستانهای سلیمان انجام دادند به ایشان نسبت داده شده، و نیز مانند ما مکلف به تکالیفند، و چون ما زندگی و مرگ و حشر دارند و همه اینها از بسیاری از آیات متفرق قرآنی استفاده می‌شود. </p> <p>و <span class="phrase">اما <em rel="fa_15_27_2-2" data-sentence="4:152">جان</em> و اینکه آیا جان هم همان جن است و یا به گفته ابن عباس<span class="footnote" rel="5" title="تفسیر ابن عباس، ص ۲۱۷ و مجمع البیان، ج ۶، ص ۳۳۴">*</span> پدر</span> </p> <p>سوره الم سجده، آیه 7 و 8.          <code class="page" rel="12,224"/> جن است همانطور که آدم پدر بشر می‌باشد، و یا به گفته حسن<span class="footnote" rel="1" title="مجمع البیان، ج ۶، ص ۳۳۴ و تفسیر فخر رازی، ج ۱۹، ص ۱۸۰">*</span> همان ابلیس است، و یا به گفته راغب<span class="footnote" rel="2" title="مفردات راغب، ماده &lt;em&gt;جن&lt;/em&gt; ">*</span> نسل جنی ابلیس و یا نوع مخصوصی از جن است، اقوال مختلفی است که بیشترش بی دلیل است. </p> <p><span class="phrase">آنچه که تدبر در آیات قرآن کریم به دست می‌دهد این است که در دو آیه مورد بحث <em rel="fa_15_27_2-2" data-sentence="75:434">جان</em> را مقابل <em rel="fa_15_26_4-4" data-sentence="139:412">انس</em> گرفته و آن دو را دو نوع گرفته، و همین دو نوع گرفتن آن دو دلیل و یا حد اقل اشاره دارد بر اینکه یک نوع ارتباطی در خلقت آن دو هست، و نظیر دو آیه مورد بحث، آیه‌ <span class="aya" rel="55_14-15" data-words="1-12">خلق الإنسان من صلصال کالفخار، و خلق الجان من مارج من نار</span><span class="footnote" rel="3" title="انسان را از گل خشکیده چون سفال و جن را از آتشی زبانه‌دار آفرید سوره الرحمن، آیه ۱۴ و ۱۵">*</span> است.</span> </p> <p>سیاق آیات مورد بحث هم خالی از دلالت بر این معنا نیست که ابلیس از جنس جن بوده، و گر نه جمله‌ <span class="aya" rel="15_27" data-words="1-5">و الجان خلقناه من قبل...</span> لغو می‌شد. در جای دیگر از کلام خود هم فرموده که ابلیس از جن بود، و آن آیه‌ <span class="aya" rel="18_50" data-words="10-16">کان من الجن ففسق عن أمر ربه</span><span class="footnote" rel="4" title="از جن بود پس از امر پروردگارش سر باز زد سوره کهف، آیه ۵۰">*</span> است، از این آیه به خوبی بر می‌آید که جان (در آیه مورد بحث) همان جن بوده، و یا یک نوعی از انواع آن بوده، در غیر این دو آیه دیگر اسمی از جان برده نشده، و هر جا بحثی از موجود مقابل انسان اسمی رفته به عنوان جن بوده، حتی در مواردی که عمومیت کلام، ابلیس و همجنسان او را هم می‌گرفته-مانند آیه‌ <span class="aya" rel="6_112" data-words="7-10">شیاطین الإنس و الجن</span><span class="footnote" rel="5" title="سوره انعام آیه ۱۲">*</span> و آیه <span class="aya" rel="41_25" data-words="13-26">و حق علیهم القول فی أمم قد خلت من قبلهم من الجن و الإنس</span><span class="footnote" rel="6" title="وعده عذاب خدا بر کفار در امتهای گذشته از جن و انس عملی شد سوره فصلت، آیه ۲۵">*</span> و آیه‌ <span class="aya" rel="55_31" data-words="1-4">سنفرغ لکم أیه الثقلان</span><span class="footnote" rel="7" title="به زودی به کار شما می‌پردازیم ای جن و انس سوره الرحمن، آیه ۳۱">*</span> و آیه‌ <span class="aya" rel="55_33" data-words="1-15">یا معشر الجن و الإنس إن استطعتم أن تنفذوا من أقطار السماوات و الأرض فانفذوا</span><span class="footnote" rel="8" title="ای گروه جن و انس اگر می‌توانید که به اطراف و نواحی زمین و آسمانها نفوذ کنید، بکنید سوره الرحمن، آیه ۳۳">*</span> -به لفظ جن تعبیر شده است. </p> <p>                 <code class="page" rel="12,225"/> و ظاهر این آیات با در نظر گرفتن اینکه میان انسان و جان در یکی، و انسان و جن در دیگری مقابله افتاده این است که جن و جان هر دو یکی باشد و تنها تعبیر دو تا است. </p> <p>و نیز ظاهر مقابله‌ای که میان جمله‌ <span class="aya" rel="15_26" data-words="1-4">و لقد خلقنا الإنسان...</span> و جمله  <span class="aya" rel="15_27" data-words="1-5">و الجان خلقناه من قبل...</span> برقرار شده این است که همانطور که جمله اولی در صدد بیان اصل خلقت بشر است، جمله دومی هم در مقام بیان همین معنا باشد. پس نتیجه این می‌شود که خلقت جان در آغاز از آتشی زهرآگین بوده است. </p> <p>حال آیا نسلهای بعدی جان هم مانند فرد اولشان از نار سموم بوده، بخلاف آدمی که فرد اولش‌ از صلصال و افراد بعدش از نطفه او، و یا جن هم مانند بشر است، از کلام خدای سبحان نمی‌توان استفاده کرد، زیرا کلام خدا از بیان این جهت خالی است. تنها چیزی که در آن بچشم می‌خورد و می‌توان از آن استشمام پاسخی از این سؤال نمود، این است که یک جا برای شیطان ذریه سراغ داده و فرموده: <span class="aya" rel="18_50" data-words="17-23">أ فتتخذونه و ذریته أولیاء من دونی</span><span class="footnote" rel="1" title="آیا به جای من، شیطان و ذریه او را اولیاء خود می‌گیرید؟ سوره کهف، آیه ۵۰">*</span> و جای دیگر هم نسبت مرگ و میر به آنها داده و فرموده: <span class="aya" rel="41_25" data-words="19-26">قد خلت من قبلهم من الجن و الإنس</span><span class="footnote" rel="2" title="قبل از ایشان اقوامی از جن و انس بودند که از بین رفتند سوره فصلت، آیه ۲۵">*</span>. </p> <p>و از این دو نشانی می‌توان فهمید که تناسل در میان جن نیز جاری است، زیرا معهود و مالوف از هر جانداری که ذریه و مرگ و میر دارد، این است که تناسل هم داشته باشد، چیزی که هست این سؤال بدون جواب می‌ماند که آیا تناسل جن هم مانند انس و سایر جانداران با عمل آمیزش انجام می‌یابد و یا به وسیله دیگری؟. </p> <p>در جمله <span class="aya" rel="15_27" data-words="3-5">خلقناه من قبل</span> اضافه قطع شده و تقدیر: من قبل خلق الانسان  بوده، و چون قرینه مقابله دو خلقت در کار بوده از ذکر مضاف الیه صرف نظر شده است. </p> <p>و اگر در آیه مورد بحث مبدأ خلقت جن از نار سموم دانسته شده، با آیه سوره الرحمن که آن را <em>مارجی از نار</em> نامیده و فرموده: <span class="aya" rel="55_15" data-words="1-7">و خلق الجان من مارج من نار</span> منافات ندارد، زیرا مارج از آتش، شعله‌ایست که همراه دود باشد، پس دو آیه در مجموع مبدأ خلقت جن را باد سمومی معرفی می‌کند که مشتعل گشته و به صورت مارجی از آتش در آمده. </p> <p>     <code class="page" rel="12,226"/> پس معنای دو آیه این می‌شود: سوگند می‌خوریم که ما خلقت نوع آدمی را از گلی خشکیده که قبلا گلی روان و متغیر و متعفن بود آغاز کردیم، و نوع جن را از بادی بسیار داغ خلق کردیم که از شدت داغی مشتعل گشته و آتش شده بود. </p> <h3> <span class="title" rel="15_28">معنای کلمه <em>بشر</em> و نکته‌ای که در التفات از تکلم به غیب در آیه: <span class="aya" rel="15_28" data-words="1-4">و إذ قال ربک</span> هست</span> </h3> <p> <code class="aya" rel="15_28"/> <span class="aya" rel="15_28" data-words="1-8">و إذ قال ربک للملائکة إنی خالق بشرا...</span>. </p> <p>در مفردات گفته: کلمه <em>بشرة</em> به معنای ظاهر پوست و کلمه <em>ادمه</em> به معنای باطن آنست. عموم ادباء چنین گفته‌اند-تا آنجا که می‌گوید-اگر از انسان هم به بشر تعبیر کرده‌اند به اعتبار هویدا بودن پوست بدن او است، چون سایر حیوانات پوست بدنهایشان با پشم، مو و یا کرک پوشیده شده است، و در این کلمه مذکر و مؤنث و همچنین جمع و مفرد یکسان است، و تنها تثنیه دارد، به یک فرد و جماعتی گفته می‌شود بشر، ولی تنها بر دو فرد آن می‌گوییم <em>بشرین</em> ، هم چنان که قرآن مجید فرموده: <span class="aya" rel="23_47" data-words="2-4">أ نؤمن لبشرین</span>. </p> <p>در قرآن کریم هر وقت جثه و ظاهر بدن انسان مورد بحث باشد از او به بشر تعبیر می‌شود، مانند <span class="aya" rel="25_54" data-words="1-7">و هو الذی خلق من الماء بشرا</span> -او است که از آب، بشری خلق کرد .<span class="footnote" rel="1" title="مفردات راغب، ماده &lt;em&gt;بشر&lt;/em&gt; ">*</span> در جمله‌ <span class="aya" rel="15_28" data-words="1-8">و إذ قال ربک للملائکة إنی خالق بشرا</span> فعلی در تقدیر است، و تقدیر آن <em>و اذکر اذ قال</em> است. و نیز در این جمله التفاتی از تکلم با غیر به غیبت بکار رفته، چون قبلا می‌فرمود: <em>خلق کردیم</em> در اینجا خدا غایب حساب شده و فرموده چون پروردگارت گفت . و گویا عنایت در این التفات مثل آن عنایتی باشد که در جمله <span class="aya" rel="15_25" data-words="1-5">و إن ربک هو یحشرهم</span> گذشت، چون این آیات نیز کشف می‌کند از یک خبری که بالأخره به حشر و مساله سعادت و شقاوت دائمی منتهی می‌گردد. </p> <p>علاوه بر اینکه تکلم با غیر که در آیه قبلی بود از قبیل تکلم بزرگان است که در هنگام سخن از خود و خدم و اعوان به عنوان تعظیم کلمه <em>ما</em> را استعمال می‌کنند، خدای تعالی هم ملائکه کرام رادر آن مورد با خود به حساب آورده و فرموده: <span class="aya" rel="15_26" data-words="1-3">و لقد خلقنا</span> ولی در اینجا ملائکه مورد خطاب جدای از خدا به حساب آمده‌اند و خداوند به ایشان خبر می‌دهد که می‌خواهم آدم را خلق کنم، و شما باید بعد از آنکه روحم را در او دمیدم به او سجده کنید، و در چنین مقامی مناسب نیست تکلم با غیر آنجا را تکرار کند-دقت بفرمائید. </p> <h3> <span class="title" rel="15_29">معنای <span class="aya" rel="15_29" data-words="2-7">سویته و نفخت فیه من روحی</span>  و توضیحی در مورد رابطه بین روح و بدن</span> </h3> <p> <code class="aya" rel="15_29"/> <span class="aya" rel="15_29" data-words="1-10">فإذا سویته و نفخت فیه من روحی فقعوا له ساجدین</span>. </p> <p> <span class="phrase"><em rel="fa_15_29_2-2" data-sentence="0:145">تسویة</em> به معنای این است که چیزی را به گونه‌ای معتدل و مستقیم کنی که خود قائم به امر خود باشد، به طوری که هر جزء آن در جایی و به نحوی باشد که باید باشد.</span> و تسویه انسان نیز این است که هر عضو آن در جایی قرار گیرد که باید قرار بگیرد، و در غیر آنجا غلط است، و به حالی و وصفی هم قرار بگیرد که غیر آن سزاوار نیست. </p> <p>و بعید نیست از جمله‌ <span class="aya" rel="15_28" data-words="6-7">إنی خالق</span> و جمله‌ <span class="aya" rel="15_29" data-words="1-2">فإذا سویته</span> استفاده شود که خلقت بدن انسان اولی به تدریج و در طول زمانی صورت گرفته، ابتداء، خلق بوده که عبارتست از جمع آوری اجزاء و سپس تسویه بوده که عبارتست از تنظیم اجزاء و نهادن هر جزیی را در جای مناسب، و به حال و وضع مناسب خود، آن گاه نفخ روح بوده. و اگر در جای دیگر فرموده‌ <span class="aya" rel="3_59" data-words="8-15">خلقه من تراب ثم قال له کن فیکون</span><span class="footnote" rel="1" title="خلق کرد او رای از خاک سپس به او گفت موجود شو، پس موجود شد سوره آل عمران، آیه ۵۹">*</span> با این استفاده ما منافات ندارد، برای اینکه جمله‌ <span class="aya" rel="3_59" data-words="11-13">ثم قال له...</span> ناظر به ایجاد روح، یعنی نفس انسانیت است نه راجع به بدن (پس میان خلقت از تراب تا نفخ روح در این آیه مورد نظر نبوده لذا افتاده)، هم چنان که در جای دیگر بعد از آنکه خلقت تدریجی را بیان می‌کند در باره خلقت روح چنین تعبیر می‌نماید: <span class="aya" rel="23_14" data-words="14-17">ثم أنشأناه خلقا آخر</span><span class="footnote" rel="2" title="آن گاه او رای خلقی دیگر کردیم سوره مؤمنون، آیه ۱۴">*</span>. </p> <p>و در جمله <span class="aya" rel="15_29" data-words="3-7">و نفخت فیه من روحی</span> نفخ به معنای دمیدن هوا در داخل جسمی است بوسیله دهان یا وسیله‌ای دیگر-این معنای لغوی نفخ است، ولی آن را بطور کنایه در تاثیر گذاشتن در چیزی و یا القاء امر غیر محسوسی در آن چیز استعمال می‌کنند، و در آیه شریفه مقصود از آن ایجاد روح در آدمی است. البته اینکه می‌گوییم در آدمی، معنایش این نیست که روح مانند باد که در جسم باد کرده داخل است در بدن آدمی داخل باشد، بلکه معنایش ارتباط دادن و بر قرار کردن رابطه میان بدن و روح است، هم چنان که در آیه‌ <span class="aya" rel="23_13-14" data-words="1-23">ثم جعلناه نطفة فی قرار مکین، ثم، خلقنا النطفة علقة فخلقنا العلقة مضغة فخلقنا المضغة عظاما فکسونا العظام لحما ثم أنشأناه خلقا آخر</span><span class="footnote" rel="3" title="پس او رای نطفه‌ای در جای امنی قرار دادیم، پس از آن، نطفه رای علقه کردیم، آن گاه علقه را مضغه و مضغه رای استخوانها نمودیم و سپس آن استخوانها رای با گوشت پوشاندیم، و در آخر او را خلقی دیگر کردیم سوره مؤمنون، آیه ۱۳ و ۱۴">*</span>، و آیه       <code class="page" rel="12,228"/> <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="1" title="بگو ملک الموتی که موکل شما است جان شما رای می‌گیرد سوره الم سجده، آیه ۱۱">*</span> به این معنا اشاره شد. </p> <p>چون در آیه اول همانطور که ملاحظه می‌کنید، می‌فرماید: روح انسانی همان بدنی است که خلقت دیگر به خود گرفته، بدون اینکه چیزی بر آن اضافه شده باشد. و در آیه دوم می‌فرماید: روح در هنگام مرگ از بدن گرفته می‌شود در حالی که بدن به حال خود باقی است، و چیزی از آن کم نمی‌گردد. </p> <p>پس روح، امر وجودی است که فی نفسه یک نوع اتحاد با بدن دارد و آن این است که متعلق به بدن است، و در عین حال یک نوع استقلال هم از بدن دارد به طوری که هر وقت تعلقش از بدن قطع شد از او جدا می‌شود. در تفسیر آیه‌ <span class="aya" rel="2_154" data-words="1-9">و لا تقولوا لمن یقتل فی سبیل الله أموات</span><span class="footnote" rel="2" title="سوره بقره، آیه ۱۵۴">*</span> در جلد اول این کتاب پاره‌ای مطالب که مربوط به این مقام است گذشت، و امیدواریم که بتوانیم در ذیل آیه‌ <span class="aya" rel="17_85" data-words="5-9">قل الروح من أمر ربی</span><span class="footnote" rel="3" title="سوره اسری، آیه ۸۵">*</span> -ان شاء اللَّه-در این مساله بحثی کامل و مستوفی بنماییم. </p> <p>در آیه مورد بحث اگر روح را به خود نسبت داده و اضافه کرده به منظور تشریف و احترام بوده، و از باب اضافه لامی است که اختصاص و ملکیت را می‌رساند. و جمله <span class="aya" rel="15_29" data-words="8-10">فقعوا له ساجدین</span> به این معنا است که سجده کنید، و بعید نیست معنایش این باشد که برای سجده او به رو به زمین بیفتید، که اگر این باشد تاکید در خضوع ملائکه را برای این مخلوق تازه می‌رساند، و بعضی<span class="footnote" rel="4" title="تفسیر ابو الفتوح رازی، ج ۷، ص ۵۹">*</span> از مفسرین همین معنا را گرفته‌اند. </p> <p>و معنای آیه این می‌شود: وقتی من ترکیب آن را تعدیل نموده و صنع بدنش را تمام کردم، و سپس روح بزرگ منسوب به خود را که من میان آن و بدن او ارتباط برقرار کرده ایجاد نمودم، شما برای سجده بر او به زمین بیفتید. </p> <h3> <span class="title" rel="15_28">معنای کلمه <em>بشر</em> و نکته‌ای که در التفات از تکلم به غیب در آیه: <span class="aya" rel="15_28" data-words="1-4">و إذ قال ربک</span> هست</span> </h3> <p> <code class="aya" rel="15_30"/><code class="aya" rel="15_31"/> <span class="aya" rel="15_30-31" data-words="1-11">فسجد الملائکة کلهم أجمعون، إلا إبلیس أبی أن یکون مع الساجدین</span>. </p> <p><span class="phrase">لفظ <em rel="fa_15_30_4-4" data-sentence="4:129">اجمعون</em> تاکید بعد از تاکید است تا تاکید اول را تشدید کند، و منظور این است که ملائکه همه سجده کردند، به طوری که حتی یک نفر هم باقی نماند.</span> و اگر ابلیس را از ملائکه استثناء نموده، با اینکه از ملائکه نبود-به شهادت آیه         <code class="page" rel="12,229"/> <span class="aya" rel="18_50" data-words="10-16">کان من الجن ففسق عن أمر ربه</span><span class="footnote" rel="1" title="از طائفه جن بود و به همین جهت از امر پروردگار سرباز زد سوره کهف، آیه ۵۰">*</span> سؤالی است که بعضی<span class="footnote" rel="2" title="تفسیر روح المعانی، ج ۱، ص ۲۲۹">*</span> در جوابش گفته‌اند: طائفه‌ای از ملائکه نامشان جن بوده، و ابلیس از آنها بوده است.<span class="footnote" rel="3" title="تفسیر فخر رازی، ج ۲، ص ۲۱۳ و تفسیر روح المعانی، ج ۱، ص ۲۲۹">*</span> و یا جن به معنای لغوی، یعنی پنهان و نادیدنی است که شامل ملائکه و غیر ملائکه نیز می‌شود. و لیکن هیچ یک صحیح و قابل اعتناء نیست. ما در تفسیر سوره اعراف گفتاری در پیرامون اینکه چطور دستور سجده شامل ابلیس هم شد با اینکه جزو ملائکه نبود گذرانده و دو آیه مورد بحث را آنجا معنا کردیم. </p> <p><code class="aya" rel="15_32"/> <span class="aya" rel="15_32" data-words="1-9">قال یا إبلیس ما لک ألا تکون مع الساجدین</span>. </p> <p>جمله‌ <span class="aya" rel="15_32" data-words="4-5">ما لک</span> مبتداء و خبر است، و معنایش این است که چیست آنچه که برای تو است؟ و جمله‌ <span class="aya" rel="15_32" data-words="6-7">ألا تکون</span> از قبیل منصوب به نزع خافض (یعنی کلمه‌ای که حرف جر آن را که باید بر سرش باشد حذف کنند و آن را مفتوح بخوانند)، و تقدیر <em>فی ان لا تکون</em> است، یعنی چه سودی بود برای تو (در اینکه از ساجدین نباشی). و مقصود از  <em>ساجدین</em> ملائکه است. خلاصه معنا این است که: چرا سجده نکردی؟. </p> <p><code class="aya" rel="15_33"/> <span class="aya" rel="15_33" data-words="1-11">قال لم أکن لأسجد لبشر خلقته من صلصال من حمإ مسنون</span>. </p> <p>اگر گفت: <span class="aya" rel="15_33" data-words="2-4">لم أکن لأسجد</span> و نگفت: <em>لا اسجد</em> ، و یا <em>لست اسجد</em> برای این است که دلالت کند بر اینکه سرپیچی‌اش از سجده به مقتضای ذاتش بوده، اگر خودش از جوهره ذاتش خبر می‌داشت می‌دانست که غیر این از او انتظار نمی‌رفت، پس آیه به کنایه آن نکته‌ای را افاده می‌کند که آیه‌ <span class="aya" rel="7_12" data-words="9-18">أنا خیر منه خلقتنی من نار و خلقتهمن طین</span><span class="footnote" rel="4" title="من از او بهترم، مرا از آتش و او را از گل آفریدی سوره ص، آیه ۷۶">*</span> آن را تصریح می‌نماید. </p> <p>در سابق در معنای سجود برای آدم، و ماموریت ملائکه و ابلیس به این عمل و اطاعت ملائکه و سرپیچی ابلیس کلامی گذراندیم که در این باب هم نافع است، به تفسیر دو سوره بقره و اعراف این کتاب مراجعه شود. </p> <p><code class="aya" rel="15_34"/><code class="aya" rel="15_35"/> <span class="aya" rel="15_34-35" data-words="2-12">فاخرج منها فإنک رجیم، و إن علیک اللعنة إلی یوم الدین</span>. </p> <p><span class="phrase">کلمه <em rel="fa_15_34_5-5" data-sentence="5:132">رجیم</em> بر وزن فعیل و به معنای مفعول از <em>رجم</em> به معنی طرد است، یعنی رجم شده و مطرود، این کلمه استعمالش در رجم با سنگ و ریگ شایع شده.</span> و         <code class="page" rel="12,230"/> <span class="phrase">کلمه <em rel="fa_15_35_4-4" data-sentence="5:37">لعن</em> به معنای طرد و دور کردن از رحمت است.</span> </p> <p>از همین جا روشن می‌شود که جمله‌ <span class="aya" rel="15_35" data-words="1-4">و إن علیک اللعنة...</span> بمنزله بیان است برای جمله‌ <span class="aya" rel="15_34" data-words="4-5">فإنک رجیم</span>، چون رجم باعث شد ابلیس از میان ملائکه و از آسمان یا از مقام و منزلت الهی، و کوتاه سخن از مقام قرب که مستوای رحمت خاص الهی است رانده شود، و بنا بر این منطبق بر ابعاد و دور کردن از رحمت می‌شود، که همان لعن است. </p> <h3> <span class="title" rel="15_35">توضیح مفاد لعن بر شیطان به نحو مطلق در <span class="aya" rel="15_35" data-words="3-4">علیک اللعنة</span> و لعن بر او با اضافه لعن به خدا در <span class="aya" rel="38_78" data-words="3-4">علیک لعنتی</span> </span> </h3> <p> <span class="phrase">خداوند لعنت بر ابلیس را در جای دیگر به خود نسبت داده و فرموده: <span class="aya" rel="38_78" data-words="1-7">و إن علیک لعنتی إلی یوم الدین</span><span class="footnote" rel="1" title="و اینکه بر تو باد لعنت من تا روز جزا سوره ص، آیه ۷۸">*</span> و در هر دو آیه آن را مقید به <em rel="fa_15_35_6-7" data-sentence="275:10">یوم الدین</em> کرده است.</span> </p> <p>و اما اینکه در این آیه مطلق لعنت را بر او قرار داده و فرموده: <span class="aya" rel="15_35" data-words="3-4">علیک اللعنة</span> برای این است که لعن در جایی به کار می‌رود که معصیتی باشد، و چون هیچ معصیتی از هیچ کس سر نمی‌زند مگر آنکه دست اغواء و وسوسه شیطان در آن دخالت داشته باشد پس در حقیقت ریشه فسادی است که برگشت هر معصیتی به او است، در نتیجه همه لعنتها و وبالها حتی همان مقداری که به خود گنهکاران متوجه می‌شود، متوجه او نیز می‌گردد. </p> <p>در اینجا لازم می‌دانم تذکر دهم که برای بیشتر روشن شدن مطلب به بیانی که ما در تفسیر آیه‌ <span class="aya" rel="8_37" data-words="1-16">لیمیز الله الخبیث من الطیب و یجعل الخبیث بعضه علی بعض فیرکمه جمیعا فیجعله فی جهنم</span><span class="footnote" rel="2" title="سوره انفال، آیه ۳۷">*</span> در جلد نهم این کتاب گذراندیم مراجعه شود. </p> <p>علاوه بر آنچه گفتیم اصولا ابلیس-که خدا عذابش را زیاد کند-اولین کسی بود که معصیت را در بشر فتح باب کرد، و خدای را در فرمانش معصیت نمود. پس به این اعتبار هم وبال و لعنت گناه هر گناهکاری به او بر می‌گردد. </p> <p>و اما اینکه خدای تعالی لعنت خود را به او اختصاص داد و فرمود: <em>علیک لعنتی</em> جهتش این است که دور کردن از رحمت وقتی اثر خود را می‌بخشد که از ناحیه خدای تعالی باشد، و چون کسی مالک رحمت او نیست تا بدهد و یا دریغ دارد مگر به اذن او پس حقیقت اعطا و منع به او باز می‌گردد. </p> <p>علاوه بر اینکه لعن غیر خدا در حقیقت درخواست از خداست که او طرف را از     <code class="page" rel="12,231"/> رحمت خود دور فرماید، و خود دور کردن از رحمت که نتیجه دعا است، کار خدا و صنع او و قائم به او است و حقیقتش مبالغه در منع رحمت است. <span class="phrase">در مجمع البیان گفته: بعضی از محققین گفته‌اند سر اینکه در این آیه فرمود <span class="aya" rel="15_35" data-words="1-4">و إن علیک اللعنة</span> و لعنت را با الف و لام آورده، و در سوره <em>ص</em> به خود اضافه کرده، و فرموده <em>لعنتی</em> این است که در آنجا قبلا فرموده بود: چرا سجده نکردی بر کسی که من به دست خودم خلقش کردم و به مناسبت مقابله، دنبالش فرمود بر تو باد لعنت من ولی در اینجا قبلا فرموده بود: چه شد تو را که با سجده‌گزاران نبودی و به خاطر رعایت الف و لام در الساجدین دنبالش فرمود: <span class="aya" rel="15_26" data-words="1-4">و لقد خلقنا الإنسان</span> و نیز <em rel="fa_15_27_2-2" data-sentence="571:218">الجان</em> و چون در همه اینها رعایت الف و لام را کرد، در لعنتش هم آن را آورد و فرمود: <span class="aya" rel="15_35" data-words="1-4">و إن علیک اللعنة</span><span class="footnote" rel="1" title="مجمع البیان، ج ۶، ص ۳۳۶">*</span>.</span> </p> <p>البته در تفسیر آیه مورد بحث این را هم گفته که در آیه این نکته بیان شده که ابلیس هرگز ایمان آور نبود. </p> <h3> <span class="title" rel="15_35">وجه تقیید و تحدید لعنت بر شیطان تا روز جزا در: <span class="aya" rel="15_35" data-words="2-7">إن علیک اللعنة إلی یوم الدین</span> </span> </h3> <p> و اما اینکه لعنت را مقید به‌ <span class="aya" rel="15_35" data-words="6-7">یوم الدین</span> نمود برای این است که لعنت عنوان و نشانی گناه و وبال است که از ناحیه معصیت عاید نفس می‌گردد و نفس را نشاندار می‌کند، و چون دنیا جای عمل است نه جزاء، و آخرت محل جزاء است نه عمل، پس آثار معصیت محدود به روز جزا خواهد بود، و اگر خواستی می‌توانی بگویی دنیا جای نوشتن اعمال و ضبط آنهاست و روز قیامت جای حساب و جزاء است. </p> <p>و اما اینکه بعضی<span class="footnote" rel="2" title="تفسیر فخر رازی، ج ۱۹، ص ۱۸۳">*</span> گفته‌اند تقیید لعنت به روز جزاء دلیل بر این است که مدت لعنت تا آن روز است و آن روز خداوند لعنت را از او بر می‌دارد سخنی است که همه آیات عذاب آن را دفع می‌کنند، چون روز قیامت روز عذاب است و همه پاداشها و کیفرها آنجا شروع می‌شود. </p> <p><span class="phrase">مؤید این معنا تعبیر آیه مورد بحث از قیامت به <em rel="fa_15_35_6-7" data-sentence="45:221">یوم الدین</em> است که اشعار دارد بر اینکه شیطان تا آن روز ملعون است و آن روز مجزی به لعن است، یعنی عذاب لعنتهای تا آن روز را می‌چشد، و اگر عذاب با آمدن قیامت بر طرف شود باید اسم قیامت را یوم انقطاع الدین <em>بنامند، نه</em> یوم الدین .</span> </p> <p>     <code class="page" rel="12,232"/> و چه بسا که در دفع این اشکال گفته‌اند<span class="footnote" rel="1" title="روح المعانی، ج ۱۴، ص ۴۷">*</span> : این تعبیر از باب این است که دیگر طولانی‌تر از آن، مدتی نیست و مانند تعبیر <span class="aya" rel="11_107-108" data-words="1-7">خالدین فیها ما دامت السماوات و الأرض</span> است. </p> <p>ولی <span class="phrase">همانطور که خواننده عزیز ملاحظه می‌کند وجه درستی نیست و ما معنای <span class="aya" rel="2_162" data-words="1-2">خالدین فیها</span> را که <em rel="fa_15_35_6-7" data-sentence="136:51">یوم الدین</em> را به آن قیاس کرده‌اند در تفسیر سوره هود گذراندیم.</span> </p> <p>و چه بسا که اینطور گفته‌اند<span class="footnote" rel="2" title="روح المعانی، ج ۱۴، ص ۴۸">*</span> : مراد از لعنت در آیه، لعن خلائق است که پر واضح است که در روز قیامت تمام می‌شود، به خلاف لعنت خدا که روز قیامت هم هست و تا ابد ادامه دارد. </p> <p>و گویا این گوینده غفلت کرده از اینکه خداوند لعنت خودش را هم تا روز قیامت محدود نموده، و در سوره <em>ص</em> فرموده: <span class="aya" rel="38_78" data-words="1-7">و إن علیک لعنتی إلی یوم الدین</span><span class="footnote" rel="3" title="و بر تو لعنت من تا روز قیامت حتمی و محقق است سوره ص، آیه ۷۸">*</span>. </p> <p><code class="aya" rel="15_36"/> <span class="aya" rel="15_36" data-words="1-6">قال رب فأنظرنی إلی یوم یبعثون</span>. </p> <p> <em>انظار</em> به معنی مهلت دادن است. و اگر در ابتدای کلامش خدا را به کلمه  <em>رب</em> ستوده، با اینکه در مقام مخاصمه و عصیان و استکبار بوده، برای این است که در همین‌حال در مقام دعا و سؤال هم بوده است. و در این مقام چاره نداشته جز اینکه او را به اسمی بخواند که رحمت الهیه مطلقه‌اش را تحریک نماید، لذا به مقام ربوبیت ملتجی شد تا در عین اینکه بر او خشم گرفته درخواستش را اجابت نماید. </p> <h3> <span class="title" rel="15_32 15_35 15_26 15_27 15_28 15_29 15_30 15_31 15_33 15_34 15_36 15_37 15_38 15_39 15_40 15_41 15_42 15_43 15_44 15_45 15_46 15_47 15_48">ملائکه مامور به سجده (تواضع و خدمت) بر نوع بشر بودند و ابلیس با اباء از سجده بر آدم، از خضوع در برابر نوع بشر استنکاف ورزید</span> </h3> <p> و اگر ابلیس در هنگام درخواست خود کلامش را با فاء تفریع آغاز کرد و گفت  فانظرنی-پس مرا مهلت بده و در ضمن کلامش سخن از مبعوث شدن عموم بشر کرد -نه تنها آدم که به خاطر امتناع از سجده بر او مبتلا به رجم و لعن شد-برای این بود که -همانطور که در تفسیر آیات این داستان در سوره اعراف گفتیم-بفهماند لجبازی و دشمنی‌اش تنها با آدم نبوده، و از همین جا آن نکته که در آنجا گفتیم تایید می‌شود، و آن این بود که ابلیس مامور سجده بر عموم و جنس بشر بوده، نه تنها آدم، و آدم، به منزله قبله‌ای بوده که نوع بشر را مجسم می‌نموده است. </p> <p>توضیح اینکه: ما در ذیل آیه       <code class="page" rel="12,233"/> <span class="aya" rel="7_11" data-words="2-13">لقد خلقناکم ثم صورناکم ثم قلنا للملائکة اسجدوا لآدم فسجدوا إلا إبلیس</span><span class="footnote" rel="1" title="سوره اعراف، آیه ۱۱">*</span> گفتیم که ملائکه مامور شده بودند بر نوع بشر سجده کنند، نه بر شخص آدم. و خلاصه خصوصیات فردی آدم دخالتی در این امر نداشته، بلکه خصوصیات نوعی‌اش باعث شده، و این سجده هم صرفا از باب تشریفات اجتماعی نبوده، نتیجه‌ای حقیقی و واقعی باعث شده است، و آن عبارتست از خضوع به حسب خلقت. پس ملائکه بر حسب غرضی که در خلقشان بوده خاضع برای انسانند آن هم بر حسب غرضی که در خلقت او بوده،  (یعنی نتیجه خلقت بشر اشرف از نتیجه خلقت ملائکه است) و ملائکه مسخر برای بشر و در راه سعادت زندگی او است. و به عبارت دیگر انسان منزلتی از قرب و مرحله‌ای از کمال دارد که ما فوق قرب و کمال ملائکه است. </p> <p>پس اینکه می‌بینیم همه ملائکه مامور به سجده بر آدم شدند، می‌فهمیم همه آنان مسخر در راه به کمال رساندن سعادت بشرند و برای فوز و فلاح او کار می‌کنند. یک طائفه از ایشان مامور حیات، طائفه‌ای دیگر مامور مرگ و طائفه سوم دست در کار رزق، و طائفه چهارم مشغول رساندن وحی‌اند. طائفه‌ای معقباتند، گروهی حفظه، گروهی نویسنده و همچنین ما بقی ملائکه هر کدام مشغول یکی از کارهای بشرند، و این معنا از آیات متفرقه قرآنی هر کدامش از یک گوشه قرآن به چشم می‌خورد. پس ملائکه اسبابی الهی و اعوانی برای انسانند که او را در راه رساندنش به سعادت و کمال یاری می‌کنند. </p> <p>اینجاست که برای کسانی که متدبر و فطن باشند روشن می‌گردد که امتناع ابلیس از سجده به خاطر استنکافی بوده که از خضوع در برابر نوع بشر داشت، و او نمی‌خواست مانند ملائکه در راه سعادت بشر قدم بردارد و او را در رسیدنش به کمال مطلوب کمک نماید، ولی ملائکه در این باب اظهار خضوع نمودند. پس همانطور که در جمله‌ <span class="aya" rel="15_32" data-words="4-9">ما لک ألا تکون مع الساجدین</span> نیز استفاده می‌شود ابلیس با امتناع‌اش از سجده از جمع ملائکه بیرون شد و اظهار دشمنی با نوع بشر نمود، و از ایشان بیزاری جست و اعلام نمود که تا بشری وجود دارد از دشمنی با او برای ابد دست بر نمی‌دارد. </p> <p>مؤید این معنا جواب خداست که لعنت مطلقه‌اش را از روز نافرمانی‌اش تا روز قیامت (تا روزی که بشر در زمین زندگی می‌کند) شامل حال او کرد، با اینکه هنوز   <code class="page" rel="12,234"/> ابلیس نگفته بودکه من همه آنها را و برای همیشه اغواء می‌کنم و این خود مشعر بر این است که دشمنی‌اش تنها با شخص آدم نبوده بلکه با نوع بنی آدم بود. </p> <p>پس کانه از کلام خدا که فرمود: <span class="aya" rel="15_35" data-words="1-7">و إن علیک اللعنة إلی یوم الدین</span> فهمیده بود که او با نوع بشر تا روز قیامت رابطه‌ای دارد، و آن این است که فساد اعمال بشر و شقاوتشان ناشی از سجده نکردن وی و مربوط به وی است، و به همین جهت در خواست کرد که پس مرا تا روزی که مبعوث می‌شوند مهلت بده <em>و نگفت</em> مرا تا روزی که آدم می‌میرد و یا تا زنده است مهلت بده بلکه عمر آدم و ذریه‌اش، همگی را در نظر گرفت و درخواست کرد تا روزی که مبعوث می‌شوند مهلتشان دهد. </p> <p>و این معنا را متفرع بر لعنت تا روز جزا نمود، در نتیجه معنای کلامش این می‌شود: حالا که مرا تا قیامت لعنت کردی، تا قیامت هم عمرم بده، و وقتی در خواستش مستجاب شد آنچه که در دل پنهان کرده بود اظهار داشته گفت: هر آینه همگی آنان را گمراه می‌کنم . </p> <h3> <span class="title" rel="15_38">بیان اینکه <span class="aya" rel="15_38" data-words="2-4">یوم الوقت المعلوم</span> که خدا تا آن روز به شیطان مهلت داده روز قیامت نیست بلکه روزی است که جز خدا کسی پرستش نمی‌شود و بساط کفر و فسوق برچیده می‌شود</span> </h3> <p> <code class="aya" rel="15_37"/><code class="aya" rel="15_38"/> <span class="aya" rel="15_37-38" data-words="1-8">قال فإنک من المنظرین، إلی یوم الوقت المعلوم</span>. </p> <p>این جمله جواب خدای تعالی به ابلیس است و در آن اجابت قسمتی از خواسته او و هم رد قسمتی دیگر آنست. اجابت است نسبت به اصل عمر دادن و رد است نسبت به قیدی که او به کلام خود زد، و آن اینکه این مهلت تا قیامت باشد، و لذا فرمود مهلت می‌دهم اما تا روزی معلوم، نه تا قیامت. و <span class="phrase">با در نظر گرفتن سیاق دو آیه مورد بحث بسیار روشن به نظر می‌رسد که <em>یوم وقت معلوم</em> غیر از <em rel="fa_15_36_5-6" data-sentence="95:5">یوم یبعثون</em> است.</span> و معلوم می‌شود خدای تعالی دریغ ورزیده از اینکه او را تا قیامت مهلت دهد، و تا روز دیگری مهلت داده که قبل از روز قیامت است. </p> <p><span class="phrase">از اینجا می‌توان فهمید که گفتار آن مفسری<span class="footnote" rel="1" title="تفسیر فخر رازی، ج ۱۹، ص ۲۳۴">*</span> که گفته خداوند دعای او را مستجاب نمود و همه خواسته‌اش را انجام داده و دو تعبیر <em>یوم وقت معلوم</em> و <em rel="fa_15_36_5-6" data-sentence="220:26">یوم یبعثون</em> به یک معنا است صحیح نیست.</span> همچنین دلیلی که آورده و گفته است  خداوند در سوره اعراف بطور مطلق جواب داده که تو از منظرین هستی‌ <span class="aya" rel="15_37" data-words="1-4">قال فإنک من المنظرین</span><span class="footnote" rel="2" title="سوره اعراف، آیه ۱۵">*</span> ناتمام است. </p> <p>     <code class="page" rel="12,235"/> و اما اینکه گفت هر دو روز (یوم وقت معلوم، و یوم یبعثون) به یک معنا است فسادش از گفتار گذشته ما معلوم شد. و اما ناتمام بودن دلیلش از این رو است که همواره مطلقات قرآن بر مقیداتش حمل می‌شود، چون بعضی از قرآن بعضی دیگرش را معنا می‌کند، در سوره اعراف مطلق آورده و در آیه مورد بحث و همچنین در سوره <em>ص</em>  مقیدش کرده است. </p> <p>حال می‌پردازیم به اینکه وقت معلوم به چه معنا است، و برای چه کسی معلوم است؟ در قرآن کریم موارد متعددی است که چیزی را موقت به وقت معلوم، و یا مقدر به قدر معلوم می‌کند، نظیر آیه‌ <span class="aya" rel="15_21" data-words="8-13">و ما ننزله إلا بقدر معلوم</span> که در همین سوره گذشت، و آیه <span class="aya" rel="37_41" data-words="1-4">أولئک لهم رزق معلوم</span><span class="footnote" rel="1" title="سوره صافات، آیه ۴۱">*</span> مقصود از آن، وقت و قدر، و رزقی است که نزد خدا معلوم است. و اما اینکه در آیه مورد بحث وقت مذکور برای ابلیس هم معلوم است یا نه از لفظ آیه فهمیده نمی‌شود. </p> <p>و اینکه بعضی<span class="footnote" rel="2" title="مجمع البیان، ج ۶، ص ۳۳۷، بنقل از بلخی">*</span> گفته‌اند: برای ابلیس معلوم نبوده، چون‌معلوم بودنش مستلزم واداری او است به معصیت، سخنی بی دلیل است، چون اگر جواب خدای تعالی به ابلیس برای ما مبهم است دلیل نمی‌شود بر اینکه برای ابلیس هم مبهم بوده و اشکال اغواء به معصیت هم در این مورد یعنی در مورد ابلیس که ریشه همه معصیت‌ها است وارد نمی‌شود-دقت فرمایید. </p> <p>علاوه بر اینکه ابلیس برای بار دوم گفت: همه آنان را اغواء می‌کنم و این خود شاهد است بر اینکه او می‌دانسته که تا آخرین فردی که از بشر زنده است و او دسترسی به اغوایشان دارد زنده می‌ماند پس معلوم می‌شود که او از جمله تا روز وقت معلوم فهمیده که مقصود آخرین روز عمر بشر، و آخرین روز زندگیش در زمین، و آخرین فرصتی است که او می‌تواند به کار اغوای خود ادامه دهد. </p> <p>به ابن عباس هم نسبت داده‌اند که او گفته منظور از <em>یوم</em> در آیه، آخرین روز تکلیف است که همان روز نفخ اول است که تمامی خلائق می‌میرند و بیشتر مفسرین نیز این سخن را پذیرفته‌اند<span class="footnote" rel="3" title="مجمع البیان، ج ۶، ص ۳۳۷">*</span>. </p> <p>       <code class="page" rel="12,236"/> و گویا ابن عباس از اینجا استفاده کرده که ابلیس تا آن روز به کار خود مشغول است، زیرا تا تکلیف است مخالفت و معصیت تصور دارد، و قهرا چنین روزی با روز نفخ اول تطبیق می‌گردد، پس <em>یوم وقت معلوم</em> که خدا تا آن روز ابلیس را مهلت داده همان روز نفخ اول است، و میان نفخه اول و دوم که همه را زنده می‌کند چهار صد و یا چهل سال (به اختلاف روایات) فاصله دارد، و تفاوت میان آنچه که ابلیس خواسته و آنچه که خدا اجابت فرموده همین چند سال است. </p> <p>و این وجه خوبی است، اما عیبی که دارد این است که دعوی تا تکلیف هست مخالفت و معصیت تصور دارد مقدمه‌ایست که نه در حد خود روشن است، و نه دلیلی بر آن است، برای اینکه بیشتر اعتماد مفسرین در این دعوی به آیات و روایاتی است که هر کفر و فسق موجود در نوع آدمی را مستند به اغوای ابلیس و وسوسه او می‌داند، مانند آیه‌ <span class="aya" rel="36_60" data-words="1-15">أ لم أعهد إلیکم یا بنی آدم أن لا تعبدوا الشیطان إنه لکم عدو مبین</span><span class="footnote" rel="1" title="ای بنی آدم آیا با شما عهد نکردم که شیطان را نپرستید که او شما را دشمنی آشکار است؟ سوره یس، آیه ۶۰">*</span> و آیه‌ <span class="aya" rel="14_22" data-words="1-14">و قال الشیطان لما قضی الأمر إن الله وعدکم وعد الحق و وعدتکم فأخلفتکم...</span><span class="footnote" rel="2" title="و چون حکم به پایان رسد در آن حال شیطان گوید خدا به شما به حق و راستی وعده داد و من به خلاف حقیقت سوره ابراهیم، آیه ۲۲">*</span> و آیاتی دیگر که مقتضای آنها این است که تا تکلیف باشد ابلیس هم هست، و تکلیف هم باقی است تا آدمی باقی باشد، و از اینجا نتیجه بالا را گرفته‌اند. </p> <p>و لیکن در اینکه استناد معصیت آدمیان به اغوای شیطان تا اندازه‌ای مستفاد از آیات و روایات است حرفی نیست، چیزی که هست این آیات و روایات تنها اقتضاء دارند که تا معصیت و گمراهی در زمین باشد ابلیس هم هست، نه اینکه تا تکلیف هست ابلیس هم باشد، چون دلیلی نداریم که ملازمه میان وجود معصیت و وجود تکلیف را اثبات کند. </p> <p>بلکه دلیل عقلی و نقلی قائم است بر اینکه بشر به سوی سعادت سیر نموده و این نوع به زودی به کمال سعادت خود می‌رسد و مجتمع انسانی از گناه و شر رهایی یافته، به خیر و صلاح خالص می‌رسد، به طوری که در روی زمین‌جز خدا کسی پرستش نمی‌شود و بساط کفر و فسوق برچیده می‌گردد، و زندگی نیکو گشته مرض‌های درونی و وساوس قلبی از میان می‌رود. </p> <p>     <code class="page" rel="12,237"/> ما تفصیل این مطلب را در مباحث نبوت، در جلد دوم این کتاب و نیز در قصص نوح، در جلد دهم بحث نمودیم، و از آیه‌ <span class="aya" rel="30_41" data-words="1-16">ظهر الفساد فی البر و البحر بما کسبت أیدی الناس لیذیقهم بعض الذی عملوا لعلهم یرجعون</span><span class="footnote" rel="1" title="فساد در زمین و دریا به خاطر اعمال مردم پدیدار گشت تا کیفر بعض آنچه کردند به ایشان بچشانیم شاید برگردند سوره روم، آیه ۴۱">*</span> و نیز آیه‌ <span class="aya" rel="21_105" data-words="1-13">و لقد کتبنا فی الزبور من بعد الذکر أن الأرض یرثها عبادی الصالحون</span><span class="footnote" rel="2" title="ما در زبور بعد از ذکر نوشتیم که زمین را بندگان صالح من به ارث می‌برند سوره انبیاء، آیه ۱۰۵">*</span> هم این معنا به خوبی به دست می‌آید. </p> <p>پس دلیلی که مفسرین به آن استناد جستند این دلالت را دارد که <em>روز وقت معلوم</em> که سرآمد مهلت ابلیس است، روز اصلاح آسمانی بشر است که ریشه فساد به کلی کنده می‌شود و جز خدا کسی پرستش نمی‌گردد، نه روز مرگ عمومی بشر با نفخه اول. </p> <h3> <span class="title" rel="15_39">معنای جمله: <span class="aya" rel="15_39" data-words="2-4">رب بما أغویتنی...</span> و توضیح در مورد اسناد اغواء به خدا و بیان اینکه مقصود از اغوای خداوند شیطان را، اغوای مجازاتی است نه ابتدایی</span> </h3> <p> <code class="aya" rel="15_39"/><code class="aya" rel="15_40"/> <span class="aya" rel="15_39-40" data-words="1-15">قال رب بما أغویتنی لأزینن لهم فی الأرض و لأغوینهم أجمعین، إلا عبادک منهم المخلصین</span>. </p> <p>حرف <em>باء</em> در جمله‌ <span class="aya" rel="15_39" data-words="3-4">بما أغویتنی</span> باء سببیت است، و حرف <em>ما</em> مصدریه است که جمله را چنین معنا می‌دهد: پروردگارا من اغواء کردنت را سبب قرار می‌دهم برای اینکه فساد را در نظر بشر جلوه دهم و بدینوسیله اغوای خودم را در دل آنها هم بیندازم و این همان معنایی است که از جمله‌ <span class="aya" rel="28_63" data-words="10-12">أغویناهم کما غوینا</span><span class="footnote" rel="3" title="سوره قصص آیه ۶۳">*</span> نیز استفاده می‌شود. </p> <p>و اینکه بعضی از مفسرین<span class="footnote" rel="4" title="الکشاف، ج ۲، ص ۵۷۸">*</span> گفته‌اند که باء برای قسم است و معنای جمله این است که پروردگارا به اینکه مرا اغواء کردی سوگند که چنین و چنان می‌کنم از بی پایه و بی مایه‌ترین تفسیرهاست، چون نه در قرآن و نه در سنت جایی دیده نشده که به مثل اغواء یا اضلال سوگند خورده شود. علاوه بر اینکه اصلا معنای قسم که تعظیم (مقسم به) است در اغواء و اضلال مورد ندارد. </p> <p>و از اینکه ابلیس اغوای خود را به خدا نسبت داد و خدا هم نه آن را رد کرد، نه جوابش داد می‌فهمیم که مقصود از آن غوایت، قضیه سرپیچی از سجده بر آدم نبوده،         <code class="page" rel="12,238"/> برای اینکه هیچ رابطه‌ای میان سرپیچی او و معصیت انسان نیست، تا آن سبب این شود، و ابلیس با سرپیچی خودش وسیله معصیت بشر را فراهم کند. </p> <p>بلکه مقصود از این اغواء آن غوایتی است که از خطاب خدایی استشمام نمود، و فهمید که لعنت مطلقه خدا که همان دوری از رحمت او و گمراهی از طریق سعادت است، برای همیشه در باره‌اش مسلم شده، البته این استقرار لعنت گزافی و بیهوده نبوده، بلکه اثر آن اغوایی است که خودش برای خود پسندید، پس اضلال خدای تعالی در باره او اضلال ابتدایی نیست، بلکه اضلال مجازاتی است، که مکرر گفته‌ایم جائز است و هیچ اشکالی ندارد، و به همین جهت بود که خدای تعالی هم آن را انکار نکرد و در آیه: <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span><span class="footnote" rel="1" title="قرآن بسیاری را گمراه و بسیاری را هدایت می‌کند و گمراه نمی‌کند با آن مگر فاسقان را سوره بقره، آیه ۲۶">*</span> به بیانی‌که در ذیل آن و در چند جای این کتاب گذراندیم، به آن اعتراف و تصریح نموده است. </p> <p>اینجاست که معنای سببیت اغوای شیطان برای غوایت مردم درست در می‌آید، یعنی بخاطر اینکه او خودش دور از رحمت خدا و دور از سعادت شده و این دوری بخاطر لزوم و همیشگی لعنت خدا لازمه او گشته، لذا هر وقت که با وسوسه‌ها و تسویلات خود به درون دلی رخنه کند، و نزدیک شود همین نزدیکی او باعث دور شدن آن دل است از خدا و رحمت او. و اینکه می‌گوییم: او مردم را اغواء می‌کند، معنایش این است که اثر غوایت خود را در آن دل می‌اندازد. </p> <p>این آن حقیقتی است که دقت و تدبر در آیات قرآنی آن را به دست می‌دهد، و خلاصه‌اش این شد که: منظور از اغوای خدای تعالی شیطان را، اغواء و اضلال ابتدایی نیست. بلکه به عنوان مجازات است، و جمله‌ <span class="aya" rel="38_78" data-words="1-4">و إن علیک لعنتی</span> هم آن را افاده می‌کند. </p> <h3> <span class="title" rel="15_39">وجوهی که مفسران برای توجیه حمل جمله: <span class="aya" rel="15_39" data-words="3-4">بما أغویتنی</span> بر اضلال ابتدایی خدا ذکر کرده‌اند</span> </h3> <p> و اما مفسرین این معنا را مانند مسلمیات پنداشته‌اند که جمله‌ <span class="aya" rel="15_39" data-words="3-4">بما أغویتنی</span> در صورتی که به ظاهرش حمل شود از اضلال ابتدایی سر در می‌آورد. و مسلم پنداشته‌اند که مقصود از غوایت همان سجده نکردن بر آدم است. آن گاه برای اینکه اشکال اضلال ابتدایی را دفع کنند در مقام توجیه آیه بر آمده، و در اصل استناد شر و صدورش از خدا که آیا جائز است یا ممتنع اختلاف کرده‌اند. </p> <p>   <code class="page" rel="12,239"/> بعضی<span class="footnote" rel="1" title="سوره انفال، آیه ۳۷">*</span> از ایشان که همان جبری مسلک‌ها باشند گفته‌اند: استناد اغواء به خدای تعالی هیچ اشکالی ندارد، و همین خود دلیلی است بر اینکه خیر و شر همه مستند به خداست، و معنای سخن شیطان هم این است که: خدایا!بخاطر اینکه مرا گمراه کردی و نگذاشتی بر آدم سجده کنم، و چون فتنه این کار از تو است، من هم تمامی مخلوقاتت را گمراه می‌سازم . </p> <p>بعضی<span class="footnote" rel="2" title="سوره آل عمران، آیه ۱۵۴">*</span> دیگر که جبری مذهب نیستند گفته‌اند جایز نیست خیر و شر و هر زشت و زیبا را به خدای تعالی نسبت داد آن گاه آیه شریفه را به وجوهی توجیه نموده‌اند. </p> <p>اول اینکه: اغوا در آیه به معنای ناامید کردن است و معنای آیه این است که خدایا بخاطر اینکه مرا از رحمتت ناامید کردی من هم بشر را با دعوت به معصیت از رحمتت ناامید می‌کنم. </p> <p>دوم اینکه: مراد از اغواء، اضلال از راه بهشت است و معنای آیه این است که خدایا اینکه مرا بخاطر نافرمانیم از راه بهشت گمراه کردی، من نیز ایشان را با دعوت خود از راه بهشت گمراه می‌کنم. </p> <p>سوم اینکه: مراد از جمله‌ <span class="aya" rel="15_39" data-words="3-4">بما أغویتنی</span> این است: خدایا بخاطر اینکه مرا دستوری دادی و اطاعتت نکردم، و وادار به نافرمانیت شدم، و آدم را سجده نکردم، پس در حقیقت اضلال نامیدن این جریان از باب توسع و مجاز است. </p> <p>خواننده گرامی با دقت در آنچه ما گفتیم این معنا را در می‌یابد که معنای آیه مورد بحث بسیار واضح است و هیچ حاجتی به این وجوه ندارد. </p> <p>نظیر این بحث، بحثی است که پیرامون انظار (مهلت دادن) که در جمله‌ <span class="aya" rel="15_37" data-words="2-4">فإنک من المنظرین</span> است کرده‌اند که این مهلت دادن به ابلیس و او را برای همیشه به جان بشر انداختن کار قبیحی است، و ترجیح دادن مرجوح بر راجح است. </p> <p>آنان که این عمل را جائز شمرده‌اند-یعنی دسته اول-گفته‌اند: آیه شریفه دلالت می‌کند بر اینکه حسن و قبح که عقل، افعال ما را با آن توجیه و تعلیل می‌کند، تنها ملاک و محک افعال ما است، و در افعال خدای تعالی تاثیر ندارد، و خلاصه دست عقل از داوری نسبت به افعال او کوتاه است. پس خدای سبحان به هر که هر چه بخواهد ثواب   <code class="page" rel="12,240"/> می‌دهد، و هر کسی را بخواهد عقوبت می‌کند بدون اینکه جهتی را ترجیح دهد، و حتی در جهت خلاف واقع می‌تواند عمل کند. </p> <p>سپس گفته‌اند: اگر کسی بگوید شخصی حکیم مردمی را در خانه‌ای محبوس کرد و آتش فراوان بر آنان افروخت و مارهای زهرآگین به جانشان انداخت و در عین حال هیچ قصد آزار ایشان را نداشت نه می‌خواست بسوزند، و نه می‌خواست مسموم شوند، چنین کسی عقل و فطرت انسانی خود را از دست داده، و بنا بر این به حکم فطرت، خدای تعالی که شیطان را مهلت داده، خواسته است تا بندگانش گمراه گردند و او عذابشان کند و هیچ معطلی هم ندارد. </p> <p>دسته دوم آیه را چنین توجیه کرده‌اند که: خدای تعالی از ازل می‌دانسته که ابلیس و پیروانش با کفر و گناه می‌میرند و به جرم کفر و فسقشان دوزخی می‌شوند، چه او ابلیس را مهلت بدهد و چه ندهد. علاوه بر اینکه خدای تعالی اگر او را مهلت داد، و جانبش را رعایت نمود، جانب مؤمنین را هم رعایت نموده، ثواب بیشتری به ایشان می‌دهد. <span class="phrase">از اینهم که بگذریم شیطان گفته: <em rel="fa_15_39_10-10" data-sentence="31:92">لاغوینهم</em> چه ربطی به خدای تعالی دارد، اگر اغواء کار خدا بود از خود دفاع می‌نمود و آن را انکار می‌کرد.</span> </p> <p>و از این قبیل وجوه دیگری که در توجیه آیه کریمه بیان کرده‌اند. </p> <h3> <span class="title" rel="15_37 15_26 15_27 15_28 15_29 15_30 15_31 15_32 15_33 15_34 15_35 15_36 15_38 15_39 15_40 15_41 15_42 15_43 15_44 15_45 15_46 15_47 15_48">غفلت این مفسران از اینکه دنیا دار امتحان است و وجود داعی به شر و داعی به خیر لازمه امتحان و تمیز خبیث از طیب است</span> </h3> <p> و ای کاش می‌فهمیدیم که چرا غفلت کرده‌اند از آن همه آیاتی که مساله امتحان و ابتلاء را عنوان می‌کند، مانند آیه‌ <span class="aya" rel="8_37" data-words="1-5">لیمیز الله الخبیث من الطیب</span><span class="footnote" rel="1" title="شیطان به شما وعده فقر می‌دهد و امر به فحشاء می‌نماید و خدا وعده مغفرت از خود را و افزونی مال را می‌دهد سوره بقره، آیه ۲۶۸">*</span> و آیه <span class="aya" rel="3_154" data-words="64-74">و لیبتلی الله ما فی صدورکم و لیمحص ما فی قلوبکم</span><span class="footnote" rel="2" title="بگو خدا به سوی حق هدایت می‌کند سوره یونس، آیه ۳۵">*</span> و می‌فرماید: که اصولا نظام سعادت و شقاوت و ثواب و عقاب بشر، مبتنی بر اساس امتحان و ابتلاء است تا انسانها همواره در میان خیر و شر و سعادت و شقاوت قرار داشته، به اختیار خود و با در نظر گرفتن نتیجه بر طبق هر کدام که خواستند عمل کنند. </p> <p>و بر این اساس اگر در این میان کسی که چون ملائکه و اگر خواستی بگو چون خدا، بشر را به سوی خیرش دعوت نکند و کسی نباشد که او را به سوی شر تشویق بنماید، دیگر امتحانی نخواهد بود، و حال آنکه گفتیم امتحان در کار هست، لذا می‌بینیم که خدای تعالی در امثال آیه     <code class="page" rel="12,241"/> <span class="aya" rel="2_268" data-words="1-13">الشیطان یعدکم الفقر و یأمرکم بالفحشاء و الله یعدکم مغفرة منه و فضلا</span><span class="footnote" rel="1" title="ای فرزندان آدم مبادا شیطان شما را فریب دهد چنان که پدر و مادر شما را از بهشت بیرون کرد، جامه از تن آنان برکند و قبائح آنان را در نظرشان پدید آورد سوره اعراف، آیه ۲۷">*</span> به این دو سنخ دعوت تصریح نموده است. آری، اگر خدای تعالی ابلیس را علیه بشر تایید نموده و او را تا وقت معلوم مهلت داده است خود بشر را هم به وسیله ملائکه که تا دنیا باقی است باقی‌اند تایید فرموده است. و لذا می‌بینیم در پاسخ ابلیس نفرموده: و انک منظر-تو مهلت داده شدی <em>بلکه فرمود: </em> <span class="aya" rel="15_37" data-words="2-4">فإنک من المنظرین</span> -تو از زمره مهلت داده شدگانی ، پس معلوم می‌شود غیر از ابلیس کسان دیگری هم هستند که تا آخرین روز زندگی بشر زنده‌اند. </p> <p>و نیز اگر ابلیس را تایید کرده تا بتواند باطل و کفر و فسق را در نظر بشر جلوه دهد، انسان را هم با هدایت به سوی حق تایید نموده و ایمان را در قلبش زینت داده و محبوب ساخته، و به او فطرت توحیدی ارزانی داشته، و به فجورو تقوایش ملهم نموده و نوری پیش پایش نهاده تا اگر ایمان آورد با آن نور در میان مردم آمد و شد کند، و همچنین تاییدات دیگر، و در این معانی فرموده: <span class="aya" rel="10_35" data-words="9-12">قل الله یهدی للحق</span><span class="footnote" rel="2" title="او خداست معبودی جز او نیست در دنیا و آخرت حمد و حکم برای او است سوره قصص، آیه ۷">*</span>، <span class="aya" rel="49_7" data-words="14-23">و لکن الله حبب إلیکم الإیمان و زینه فی قلوبکم</span><span class="footnote" rel="3" title="و لیکن خدا ایمان را محبوب دل شما کرده و آن را در دلهایتان زینت داده است سوره حجرات، آیه ۷">*</span> و <span class="aya" rel="30_30" data-words="1-10">فأقم وجهک للدین حنیفا فطرت الله التی فطر الناس علیها</span><span class="footnote" rel="4" title="روی دل متوجه دین حنیف کن که فطرت خداست، آن فطرتی که خلق را بر آن فطرت آفریده است سوره روم، آیه ۳۰">*</span> و <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="5" title="به نفس و خلقت آن سوگند که فجور و تقوایش را به او الهام کرد سوره شمس، آیه ۸">*</span> و <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="6" title="آیا کسی که مرده بود پس زنده‌اش کردیم، و نوری برایش قرار دادیم تا با آن در میان مردم آمد و شد کند سوره انعام، آیه ۱۲۲">*</span> و <span class="aya" rel="40_51" data-words="1-13">إنا لننصر رسلنا و الذین آمنوا فی الحیاة الدنیا و یوم یقوم الأشهاد</span><span class="footnote" rel="7" title="ما فرستادگان خود و آنان که ایمان آورده‌اند را در دنیا و در روزی که گواهان برخیزند یاری می‌کنیم سوره مؤمن، آیه ۵۱">*</span> این آیه را بدان جهت شاهد آوردیم که به صیغه متکلم با غیر می‌فرماید: <em>ما یاری می‌کنیم</em> و این تعبیر اشعار به وساطت ملائکه دارد. </p> <p>               <code class="page" rel="12,242"/> بنا بر این آدمی زاد آفریده‌ایست که خودش به خودی خود لیسیده از هر اقتضایی است، نه اقتضای سعادت دارد و نه شقاوت، و در بدو خلقتش نسبت به هر دو یک نسبت دارد، هم می‌تواند راه خیر و اطاعت را که راه ملائکه است که جز اطاعت از آنها ساخته نیست اختیار کند، و هم راه شر و فساد و گناه را که راه ابلیس و لشگریان او است و جز مخالفت و معصیت چیزی ندارند. بشر به هر راه که در زندگیش میل کند به همان راه می‌افتد و اهل آن راه کمکش نموده و آنچه که دارند در نظر وی جلوه می‌دهند و او را به سر منزلی که راهشان به آن منتهی می‌گردد هدایت می‌کنند، حال آن سر منزل یا بهشت است و یا دوزخ، یا شقاوت است و یا سعادت. </p> <p>پس از آنچه گذشت این معنا روشن گردید که مهلت دادن ابلیس تا روز وقت معلوم، از باب تقدیم مرجوح بر راجح و یا ابطال قانون علیت نیست. بلکه در باب آسان ساختن امر امتحان است و لذا می‌بینیم دو طرفی است و در مقابل ابلیس ملائکه را هم مهلت داده، پس دیگر چه جای اشکال است. </p> <h3> <span class="title" rel="15_39">معنای جمله: <span class="aya" rel="15_39" data-words="5-8">لأزینن لهم فی الأرض</span> و دلالت آن بر اینکه زمین ظرف اغوای شیطان است و آدم در خوردن از شجره ممنوعه، از امر ارشادی سرپیچی کرده بوده است نه از امر مولوی</span> </h3> <p> و اینکه ابلیس گفت: <span class="aya" rel="15_39" data-words="5-8">لأزینن لهم فی الأرض</span> منظورش این است که باطل را -و یا بطوری که بعضی گفته‌اند گناهان را-در نظر بشر زینت می‌دهم. <span class="phrase">البته معنای اول جامع‌تر است و بهر حال مفعول حذف شده و ظاهرا از آن اعراض شده و فعل <em rel="fa_15_39_5-5" data-sentence="82:178">ازینن</em>  به جای لازم استعمال شده و غرض اصلی بیان همان لازم است که عبارتست از فریب دادن، چون وقتی گفته می‌شود زین له کذا و کذا معنایش این است فلانی او را فریب داد و به آن کار وادار نمود.</span> </p> <p>و ضمیر <em>هم</em> به دلالت سیاق به آدم و ذریه‌اش بر می‌گردد. و مقصود از  زینت دادن برای آنان در زمین این است که آدمیان را در زندگی زمینیشان که همان زندگی دنیا باشد فریب می‌دهم، و چون مساله زینت دادن نزدیک‌ترین سبب است برای مسبب که همان گمراهی است، لذا عطف جمله‌ <span class="aya" rel="15_39" data-words="9-11">و لأغوینهم أجمعین</span> بر آن عطف مسبب است بر سبب. </p> <p>این آیه اشعار و بلکه دلالت دارد بر آنچه که ما در تفسیر آیات راجع به بهشت آدم در جلد اول این کتاب گذراندیم، چون آنجا گفتیم معصیت آدم یعنی خوردنش از آن درخت که نهی شده بود معصیت امر مولوی نبود تا گناه شمرده شود، بلکه مخالف امر ارشادی بود که هیچ منافاتی با عصمت انبیاء ندارد. وجه اشعار و یا دلالت آیه این است که ابلیس در کلام خود زمین راظرف اغواء و تزیین و فریب دادن آدم و همسرش<code class="page" rel="12,243"/> قرار داده پس فریب دادنش آدم و حوا را به این بود که آن دو را به مخالفت امر ارشادی خدا وادار کند، و از بهشت بیرون نموده زمین‌نشینشان سازد، تا قهرا صاحب فرزندانی شوند که وی به اغوای آنان مشغول گردد و ایشان را از راه حق دور و از صراط مستقیم گمراه نماید، و لذا می‌بینیم خدای تعالی در آیه‌ <span class="aya" rel="7_27" data-words="1-16">یا بنی آدم لا یفتننکم الشیطان کما أخرج أبویکم من الجنة ینزع عنهما لباسهما لیریهما سوآتهما</span><span class="footnote" rel="1" title="و بیشترشان را شکرگزار نخواهی یافت سوره اعراف، آیه ۱۷">*</span> مقصد ابلیس را در اغوای آدم و همسرش برهنه شدن و متوجه شهوت گشتن قرار داد. </p> <h3> <span class="title" rel="15_40 15_26 15_27 15_28 15_29 15_30 15_31 15_32 15_33 15_34 15_35 15_36 15_37 15_38 15_39 15_41 15_42 15_43 15_44 15_45 15_46 15_47 15_48">مراد از <em>عباد مخلصین</em> که از اغوای شیطان مصون هستند</span> </h3> <p> <span class="aya" rel="15_40" data-words="1-4">إلا عبادک منهم المخلصین</span> -ابلیس در این جمله طائفه متقین را از اغوای خود استثناء نموده و آنها عبارتند از مخلصین که بنا به قرائت مشهور به فتح لام خوانده می‌شود. از سیاق کلام بر می‌آید که مقصود از این طائفه کسانی‌اند که خود را برای خدا خالص کرده باشند، و معلوم است که جز خدا کسی خالصشان نکرده پس مخلص‌اند-به فتح لام. </p> <p>ما در تفسیر سوره یوسف که بحثی پیرامون اخلاص داشتیم این معنا را گذراندیم که مخلصین آنهایند که پس از آنکه ایشان خود را برای خدا خالص کردند خدا آنان را برای خود خالص گردانیده، یعنی غیر خدا کسی در آنها سهم و نصیبی ندارد، و در دلهایشان محلی که غیر خدا در آن منزل کند باقی نمانده است، و آنان جز به خدا به چیز دیگری اشتغال ندارند، هر چه هم که شیطان از کیدها و وسوسه‌های خود را در دل آنان بیفکند همان وساوس سبب یاد خدا می‌شوند، و همانها که دیگران را از خدا دور می‌سازد ایشان را به خدا نزدیک می‌کند. </p> <p>از همین جا معلوم می‌شود که اگر مستثنی منه را اغواء بگیریم بهتر است از اینکه هم اغواء و هم تزیین را مستثنی منه بگیریم، چون همانطور که گفتیم او-که خدا لعنتش کند-تزیین خود را در باره همه بشر، حتی مخلصین بکار می‌برد و لیکن تنها غیر مخلصین را اغواء می‌کند. </p> <p>و از اینکه گفت: مگر بندگان مخلصت و اول بندگان را استثناء کرد، و سپس ایشان را به وصف مخلص توصیف نمود، این معنی استفاده می‌شود که اصولا حق بندگی و عبودیت همین است که مولی بنده خود را خالص برای خود کند، و غیر او   <code class="page" rel="12,244"/> کسی مالک آن بنده نباشد، و آن به این است که آدمی برای خود مالک و مولایی به غیر از خدا سراغ نداشته باشد، و حتی خود را مالک چیزی از نفس خود و از صفات نفسش و آثار و اعمالش نداند و ملک-به کسر میم و ضمه آن-را تنها برای خدا بداند. </p> <h3> <span class="title" rel="15_41">معنای بر خدا بودن راه شیطان  (<span class="aya" rel="15_41" data-words="2-5">هذا صراط علی مستقیم</span>) اینست که اغواء و اضلال شیطان نیز خارج از حیطه قدرت و حکم و قضای خدا نیست</span> </h3> <p> <code class="aya" rel="15_41"/> <span class="aya" rel="15_41" data-words="1-5">قال هذا صراط علی مستقیم</span>. </p> <p>ظاهر کلام به طوری که از سیاق بر می‌آید این است که جمله مورد بحث کنایه باشد از اینکه همه امور به دست خداست، حتی شیطان هم در این فضولی‌هایش بی نیاز از خدا نیست، هم چنان که اگر دریا به دریانورد بگوید راه تو بر پشت من است به او فهمانده که چاره‌ای جز این ندارد که خود را مجهز به وسائل عبور از دریا بنماید. و همچنین اگر کوه به کوه‌نورد بگوید راه تو منحصرا بر پشت من است، به او فهمانده که باید وسائل عبور از قله‌های بلند و کوره راههای تنگ را فراهم نماید، همچنین بر خدا بودن راه شیطان معنایش این است که راه شیطان هم مانند همه امور از هر جهت موقوف به حکم و قضای خداست، او است که هر چیزی از ناحیه‌اش آغاز می‌گردد و به سویش انجام می‌پذیرد، پس هیچ امری نیست مگر اینکه او رب و قیوم بر آنست. </p> <p>و نیز از ظاهر سیاق بر می‌آید که‌ <span class="aya" rel="15_41" data-words="2-3">هذا صراط</span> اشاره به کلام ابلیس است که گفت: <span class="aya" rel="15_39-40" data-words="10-15">لأغوینهم أجمعین، إلا عبادک منهم المخلصین</span>، چون ابلیس با این کلامش که: به زودی از بشر انتقام می‌گیرم‌و با تزیین و اغواء، سلطه خود را بر همه آنان می‌گسترانم، به طوری که جز عده قلیلی رهایی نداشته باشند، چنین اظهار کرد که او به زودی نسبت به آنچه که تصمیم گرفته مستقل و بی نیاز از خدا خواهد شد، و خواستش بر خواست خدا پیشی خواهد گرفت، چون خدا از خلقت انسانها این را خواسته بود که خلیفه خود در زمینشان نموده و ایشان را بندگان خود کند، ولی او می‌خواهد نگذارد این خواسته خدا صورت بندد. و جمله‌ <span class="aya" rel="7_17" data-words="15-19">و لا تجد أکثرهم شاکرین</span><span class="footnote" rel="1" title="هیچ حکم نیست مگر آنکه از خداست سوره یوسف، آیه ۶۷">*</span> اشاره روشنی به این معنا دارد. </p> <p>خدای تعالی در قبال این اظهار پاسخ داده است که: آنچه گفتی که به زودی همه آنها را گمراه می‌کنی، و آنچه که استثناء نمودی و چنین اظهار نمودی که به زودی مستقل می‌شوی، و همه این کارها را به حول و قوه و مشیت خود می‌کنی، سخت اشتباه کرده‌ای، زیرا غیر من کسی مستقل نیست، و کسی جز من مالک این تصرفات و حاکم   <code class="page" rel="12,245"/> در آن نیست، از هر کسی هم که سر زند به حکم و قضای من است. اگر اغواء کنی به اذن من کردی و اگر نتوانی و ممنوع شوی به مشیت من ممنوع شده‌ای، و تو از ناحیه خود مالک هیچ چیزی نیستی. تنها مالک و اختیاردار آن اموری هستی که من مالکت کرده‌ام، و آنچه که من قضائش را رانده باشم، و من چنین رانده‌ام که تو نسبت به بندگان من هیچ کار نتوانی بکنی، مگر تنها آنهایی که پیرویت کنند... </p> <p><code class="aya" rel="15_42"/> <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span>. </p> <p>این همان قضایی است که گفتیم در آیه سابق در امر اغواء به رانده شدنش اشاره شده، که می‌فرماید غیر او کسی در آن دخالتی ندارد. </p> <p>و حاصل مطلب این است که آدم و فرزندانش همگیشان بندگان خدایند، و چنان نیست که ابلیس پنداشته بود که تنها مخلصین بنده او هستند، و چون بنده خدا هستند به شیطان تسلطی بر ایشان نداده تا هر چه می‌خواهد-که همان اغوای ایشانست- مستقلا انجام دهد و گمراهشان کند، بلکه همه افراد بشر بندگان اویند، و او مالک و مدبر همه است، چیزی که هست شیطان را بر افرادی که خودشان میل به پیروی او دارند و سرنوشت خود را به دست او سپرده‌اند مسلط فرموده، اینهایند که ابلیس بر آنان حکمفرمایی دارد. </p> <h3> <span class="title" rel="15_42">آیه: <span class="aya" rel="15_42" data-words="1-6">إن عبادی لیس لک علیهم سلطان...</span> متضمن سه جواب به ابلیس است</span> </h3> <p> پس اگر در آیه شریفه دقت به عمل آوریم خواهیم دید که آیه شریفه ابلیس را از سه جهت اصلی پاسخ رد داده است. </p> <p>اول اینکه ابلیس بندگان خدای را منحصر در مخلصین کرده، و سلطنت خود را بر آنان نفی نموده و ما بقی افراد بشر را که بر آنان تسلط دارد بنده خدا ندانسته است، و خدای تعالی در پاسخش همه افراد بشر را بنده خود خواند. چیزی که هست سلطنت ابلیس را نسبت به بعضی از بندگانش نفی و نسبت به بعضی دیگر اثبات نمود. </p> <p><span class="phrase">دوم اینکه آن ملعون برای خود در اغوای بشر دعوی استقلال نمود (هم چنان که از ظاهر جمله <em rel="fa_15_39_10-10" data-sentence="84:293">لاغوینهم</em> که در سیاق مخاصمه با خدا و انتقام واقع شده استفاده می‌شود) و خدای سبحان او را در این ادعا رد نموده پندارش راباطل خواند، و فرمود که دشمنی او و انتقامش نیز ناشی از قضای خداست، و تسلطش بر بشر ناشی از تسلط او است که او را نسبت به اغوای آنان که به سوء اختیار از او پیروی کنند تنها مسلط فرموده است.</span> </p> <p>بنا بر این ابلیس ملعون نباید به خود ببالد، زیرا علیه خدا کاری از پیش خود نکرده و امری را علیه او فاسد ننموده است، چون اگر اهل ضلالت را اغواء کرده، به قضای<code class="page" rel="12,246"/> خدای سبحان-که اهل ضلالت می‌بایستی به وسیله وی در گمراهی خود بمانند-کرده است، و حتی خود آن ملعون هم به این معنا تا حدی اعتراف نموده، و در خصوص غوایت خود گفته است‌ <span class="aya" rel="15_39" data-words="2-4">رب بما أغویتنی</span>. و نیز اگر مخلصین را استثناء نموده باز به قضای خدا بوده است. </p> <h3> <span class="title" rel="15_42"><span class="phrase">ابلیس در اغواء عباد مستقل نبوده اغوای او مجازات  <em rel="fa_15_42_11-11" data-sentence="49:31">غاوین</em> بوده و مستند به سلطنت الهی است</span></span> </h3> <p> این معنایی که آیه کریمه آن را افاده می‌کند، و می‌فرماید هم تسلط ابلیس بر ضلالت گمراهان، و هم رهایی دادن مخلصین از شر او هر دو قضای خداست، خود یکی از اصول مهمی است که توحید قرآن آن را افاده می‌کند، مثلا در سوره یوسف می‌فرماید: <span class="aya" rel="6_57" data-words="15-18">إن الحکم إلا لله</span><span class="footnote" rel="1" title="من سلطنتی بر شما نداشتم، تنها کار من این بود که شما را دعوت کردم شما به اختیار خود اجابتم کردید، پس مرا ملامت نکنید و خود را ملامت کنید سوره ابراهیم، آیه ۲۲">*</span> و در سوره قصص می‌فرماید: <span class="aya" rel="28_70" data-words="1-16">و هو الله لا إله إلا هو له الحمد فی الأولی و الآخرة و له الحکم</span><span class="footnote" rel="2" title="شیطان‌ها را اولیاء آنان که ایمان نمی‌آورند قرار دادیم سوره اعراف، آیه ۲۷">*</span> و در آل عمران می‌فرماید: <span class="aya" rel="2_147" data-words="1-3">الحق من ربک</span><span class="footnote" rel="3" title="حق از پروردگار تو است سوره آل عمران، آیه ۶۰">*</span> و در یونس می‌فرماید: <span class="aya" rel="10_82" data-words="1-5">و یحق الله الحق بکلماته</span><span class="footnote" rel="4" title="خدا حق را با کلماتش احقاق می‌کند سوره یونس، آیه ۸۲">*</span> و همچنین آیاتی دیگر که دلالت دارند بر اینکه هر حکم ایجابی و یا سلبی که هست همه از خداست و به قضاء او به کرسی می‌نشیند. </p> <p>از اینجا معلوم می‌شود که بعضی<span class="footnote" rel="5" title="روح المعانی، ج ۱۴، ص ۵۲">*</span> از مفسرین در تفسیر خود نسبت به جمله‌ <span class="aya" rel="15_42" data-words="7-11">إلا من اتبعک من الغاوین</span> چقدر مسامحه و سهل‌انگاری نموده‌اند، زیرا گفته‌اند: پیروان ابلیس وقتی دعوت او را می‌پذیرند و متابعتش می‌کنند قهرا ابلیس بر آنان سلطنت خواهد یافت، و هر چند که این بخاطر عدول آنان از هدایت الهی به دعوت و غوایت او است، و لیکن قهرا او دارای سلطان خواهد شد، پس سلطنت ابلیس نه از خداست، و نه از خودش، بلکه از سوء اختیار پیروان او است. </p> <p>وجه فساد این سخن این است که: استقلال و قوت ذاتی از ابلیس سلب و به ذوات اشیاء داده شده و حال آنکه اگر بنا باشد ابلیس از پیش خود مالک چیزی نباشد اشیاء هم مالک هیچ چیز خود نخواهند بود و بدون اذن خدا، هیچ چیز حتی ضروریات و لوازم ذات را مالک نیستند مگر به اذن خدا و تملیک او-دقت فرمائید. </p> <p>جهت سومی که خدای تعالی از کلام ابلیس رد نموده این است که سلطنت           <code class="page" rel="12,247"/> ابلیس بر اغوای هر کس که گمراهش می‌کند، هر چند که به جعل خدای سبحان و تسلیط اوست، الا اینکه این تسلیط خدایی ابتدایی نیست و چنان نیست که خدای تعالی افرادی را بدون جهت دستخوش اغوای شیطان نموده، افرادی دیگر را از شر او حفظ نماید ، چون چنین رفتاری را نمی‌توان به ساحت قدس خدای سبحان نسبت داد، بلکه اگر جمعی را دستخوش اغوای او می‌کند به عنوان مجازات و مسبوق به غوایت خودشان است. </p> <p>دلیل بر این نکته جمله‌ <span class="aya" rel="15_42" data-words="7-11">إلا من اتبعک من الغاوین</span> است که می‌فرماید: ابلیس تنها آن جمعی را اغواء می‌کندکه خود آنان غوایت دارند، و به اقتضای همان غوایت خودشان در پی اغوای شیطان می‌روند. پس اغوای شیطان اغوای دومی است. آری، در این مساله یک اغواء است به دنبال غوایت و غوایت عبارت است از همان جرمهایی که خود آدمیان مرتکب می‌شوند و اغوای ابلیس مجازاتی است از جانب خدای سبحان. </p> <p>و اگر این اغواء، ابتدایی و از ناحیه ابلیس بود، و گمراهان به دست ابلیس گمراه می‌شدند باید خودشان هیچ تقصیری نداشته باشند و همه ملامت‌ها متوجه ابلیس باشد، نه مردم، و حال آنکه او خودش به حکایت قرآن کریم در روز قیامت می‌گوید: <span class="aya" rel="14_22" data-words="15-31">و ما کان لی علیکم من سلطان إلا أن دعوتکم فاستجبتم لی فلا تلومونی و لوموا أنفسکم</span><span class="footnote" rel="1" title="روح المعانی، ج ۱۴، ص ۵۱">*</span>. </p> <p>البته این سخن از ابلیس نیز پذیرفته نیست، زیرا ابلیس هم به خاطر سوء اختیارش و اینکه به کار اغوای مردم پرداخته، و به عبارتی بخاطر امتناعش از سجده بر آدم ملامت می‌شود. آری، او ولایت بر اغواء را به عهده خود گرفت و ولی گمراهان گردید، هم چنان که خدای سبحان در جای دیگر از کلامش بدان اشاره نموده می‌فرماید: <span class="aya" rel="7_27" data-words="26-32">إنا جعلنا الشیاطین أولیاء للذین لا یؤمنون</span><span class="footnote" rel="2" title="تفسیر فخر رازی، ج ۱۹، ص ۱۸۹">*</span> و نیز در آیه دیگری که روشن‌ترین آیه مؤید بیان ما است می‌فرماید: <span class="aya" rel="22_4" data-words="1-12">کتب علیه أنه من تولاه فأنه یضله و یهدیه إلی عذاب السعیر</span><span class="footnote" rel="3" title="قلم قضاء بر او چنین رانده شد که هر که او را سرپرست خود قرار دهد او گمراهش کند، و به سوی عذاب آتش رهنمونش باشد سوره حج، آیه ۴">*</span>. </p> <p><span class="phrase">پس از آنچه گذشت این معنا به دست آمد که مراد از کلمه <em rel="fa_15_42_2-2" data-sentence="52:328">عبادی</em> عموم افراد بشر است، و استثناء در <span class="aya" rel="15_42" data-words="8-9">من اتبعک</span> استثنای متصل است، نه منقطع، و کلمه       <code class="page" rel="12,248"/> <em>من</em> در <em rel="fa_15_42_10-11" data-sentence="301:116">من الغاوین</em> بیانیه است و زمینه کلام رد بر ابلیس است، و آیه متعرض دو قضاء از قضاهای الهی است: یکی در مستثنی و یکی در مستثنی منه.</span> اینها و غیر اینها نکاتی است که از بیان گذشته ما به دست می‌آید. </p> <p>و از همین بیان روشن می‌گردد اینکه بعضی<span class="footnote" rel="1" title="بر او چنین نوشته شده که هر که او را سرپرست خود قرار دهد او گمراهش می‌کند سوره حج، آیه ۴">*</span> از مفسرین گفته‌اند <em>منظور از کلمه</em> عبادی آن کسانی است که ابلیس استثنائشان کرد و از ایشان تعبیر کرد به <span class="aya" rel="15_40" data-words="2-3">عبادک منهم</span> مو نتیجه استثناء مزبور منقطع و زمینه کلام تصدیق گفتار ابلیس است که بر جمعی سلطنت دارد و بر مخلصین ندارد، و معنای آیه این است که مخلصین در تحت سلطنت تو نیستند، ولی آنها که پیرویت می‌کنند هستند تفسیر صحیحی نیست. </p> <p>زیرا خواننده عزیز اگر در بیان گذشته ما دقت کرده باشد می‌داند که این چنین تفسیر در حقیقت زمینه کلام را بر هم زدن است و کسی که اینطور تفسیر کرده رعایت سیاق را که سیاق مخاصمه است نکرده، و به ساحت قدس الهی نسبت نالایق داده، و خطاب خدای را طوری معنا کرده که در حقیقت همان کلام ابلیس از کار در آمده است. </p> <p>به این معنا که خدای تعالی تغییری در ریخت کلام ابلیس داده، و نسبت به اصل معنا حق را به او داده و به آن اعتراف کرده است. ابلیس گفته بود به زودی من بشر را اغواء می‌کنم مگر مخلصین آنان را. خدا هم فرموده: تو مخلصین را نمی‌توانی گمراه کنی، تنها غیر ایشان را گمراه می‌کنی، و پر واضح است که چنین کلامی را نمی‌توان به خدای سبحان نسبت داد. </p> <p>و <span class="phrase">چه بسا مفسرین دیگری<span class="footnote" rel="2" title="شیطان‌ها را قرار دادیم اولیاء کسانی که ایمان نمی‌آورند سوره اعراف، آیه ۲۷">*</span> که آیه را چنین معنا کرده‌اند: کلمه <em rel="fa_15_42_2-2" data-sentence="176:60">عبادی</em> شامل تمامی افراد بشر می‌باشدو در عین حال استثنای منقطع است.</span> و شاید از این جهت منقطع گرفته‌اند که پنداشته‌اند اگر متصل بگیرند باید بیشتر افراد را مستثنی بدانیم، آن وقت مثل این می‌شود که بگوییم: من صد تومان الا نود و نه تومان قرض دارم، زیرا گمراهان بشر نسبت به مخلصین آن شاید بیشتر از 90 در صد باشند، و آن وقت ساحت قدس الهی منزه از این چنین حرف زدن است. </p> <p>و این تفسیر صحیح نیست، برای اینکه این حرف مربوط به جایی است که منظور از استثناء بیرون کردن عدد معینی باشد، و اما اگر منظور اخراج نوع و یا صنف باشد     <code class="page" rel="12,249"/> دیگر زیاد بودن عدد مستثنی عیب ندارد. و انسان خود دارای اصنافی است که ما فوق همه، صنف مخلصین‌اند، و از آنان پایین‌تر صنف مؤمنین، و از آنان پایین‌تر صنف مستضعفین و از ایشان هم پایین‌تر پیروان ابلیس‌اند که همین صنف آخری در آیه استثناء شده و ما بقی که چند صنفند در مستثنی منه باقی‌اند. پس استثناء اکثر لازم نمی‌آید. </p> <h3> <span class="title" rel="15_26 15_27 15_28 15_29 15_30 15_31 15_32 15_33 15_34 15_35 15_36 15_37 15_38 15_39 15_40 15_41 15_42 15_43 15_44 15_45 15_46 15_47 15_48">بیان اینکه اثبات سلطنت و ولایت برای ابلیس، با سلطنت مطلقه خدا و با عدالت او منافات ندارد</span> </h3> <p> بعضی دیگر از مفسرین استثناء را از این جهت منقطع گرفته‌اند که برای ابلیس سلطنتی حتی بر غاوین لازم نیاید چون چنین پنداشته‌اند که اثبات سلطنت برای ابلیس با سلطنت مطلقه خدا و یا با عدالت او منافات دارد، و معنای آیه بطوری که این دو محذور لازم نیاید این است که تو بر بندگان من سلطنت نداری لیکن هر که از غاوین، که تو را پیروی کند او خودش زمام امور خود را بدست تو داده، و برای تو سلطنت علیه خود قرار داده است. نه اینکه این سلطنت از خود تو باشد، و تو بتوانی خدا را در امور خلقش عاجز کنی، از خدا هم نیست، تا با عدالت او منافات داشته باشد . </p> <p>ولی غفلت کرده‌اند از اینکه اثبات سلطنت برای ابلیس در صورتی که آن سلطنت از ناحیه خدای تعالی باشد، اشکالی وارد نمی‌آید و با سلطنت مطلقه الهی منافات ندارد و همچنین منافی با عدالت خدایی نیست، زیرا مکرر گفتیم که این تسلیط، تسلیط به عنوان مجازات است، نه ابتدایی. و اینهم که گفت: سلطنت ابلیس را گمراهان به او داده‌اند باز با تسلیط خدایی منافات ندارد و همه اینها در سابق گذشت لذا تکرار نمی‌کنیم. </p> <p>آنچه در اینجا در اشکال بر توجیه بالا اضافه می‌کنیم این است که قرآن کریم در آیه‌ <span class="aya" rel="22_4" data-words="1-7">کتب علیه أنه من تولاه فأنه یضله</span><span class="footnote" rel="1" title="هر آینه جهنم را از تو و از هر که پیرویت کند از بندگان پر می‌کنم سوره ص، آیه ۸۵">*</span> و آیه‌ <span class="aya" rel="7_27" data-words="26-32">إنا جعلنا الشیاطین أولیاء للذین لا یؤمنون</span><span class="footnote" rel="2" title="پس بدرستی جهنم جزاء شما است و چه جزای بی‌کرانی است سوره اسری، آیه ۶۳">*</span> بطور صریح به هر دو ناحیه گفتار ما دلالت دارند، اولی سلطنت را برای شیطان اثبات می‌کند و دومی آن سلطنت را به قضای خدا و جعل او می‌داند. </p> <p><code class="aya" rel="15_43"/> <span class="aya" rel="15_43" data-words="1-5">و إن جهنم لموعدهم أجمعین</span>. </p> <p><span class="phrase">ظاهرا کلمه <em rel="fa_15_43_4-4" data-sentence="11:209">موعد</em> در اینجا اسم مکان و به معنای محل وعده باشد و مراد از اینکه جهنم موعد آنها است این است که جهنم آن محلی است که وعده خدا به ایشان     <code class="page" rel="12,250"/> عملی می‌شود و در آنجا عذابشان می‌کند.</span> </p> <p>و این کلام خدا تاکید ثبوت قدرت او و بازگشت همه امور به او است. کانه می‌فرماید: آنچه در باره سلطنت تو بر گمراهان گفتم سلطنتی از ناحیه خود تو نیست، و چنان نیست که تو ما را عاجز کنی، بلکه ما تو را بر آنان سلطنت دادیم و به خاطر پیرویشان از تو، ایشان را به اغوای تو مجازات نموده، و به زودی در آخرت هم به عذاب جهنم کیفرشان می‌کنیم. </p> <p>در این جمله که مخصوص بیان حال پیروان ابلیس است، تنها کیفر ایشان را ذکر کرد و دیگر اسمی از ابلیس و کیفر او نبرد، به خلاف آیه‌ <span class="aya" rel="38_85" data-words="1-8">لأملأن جهنم منک و ممن تبعک منهم أجمعین</span><span class="footnote" rel="1" title="منافقان در طبقه پائین‌تر جهنمند سوره نساء، آیه ۱۴۵">*</span> و آیه‌ <span class="aya" rel="17_63" data-words="6-10">فإن جهنم جزاؤکم جزاء موفورا</span><span class="footnote" rel="2" title="روح المعانی، ج ۱۴، ص ۵۳">*</span>، چون مقام در این دو آیه غیر مقام آیه مورد بحث است. </p> <h3> <span class="title" rel="15_44">معنای اینکه جهنم هفت در دارد: <span class="aya" rel="15_44" data-words="1-3">لها سبعة أبواب...</span> </span> </h3> <p> <code class="aya" rel="15_44"/> <span class="aya" rel="15_44" data-words="1-8">لها سبعة أبواب لکل باب منهم جزء مقسوم</span>. </p> <p>خدای سبحان نه در این آیه و نه در هیچ جای کلام خود، بیان ننموده که مراد از این <em>ابواب: درها</em> چیست. آیا مانند درهای خانه و چهار دیواری است که در آنجا داخل می‌شوند و همه واردین را در یک عرصه جمع می‌کند؟ و یا طبقات و درکات مختلفی است که از نظر نوع عذاب، و شدت آن با هم تفاوت دارند. <span class="phrase">استعمال کلمه <em rel="fa_15_44_5-5" data-sentence="13:464">باب</em> در هر دو معنا متداول است و چه بسا اموری را که در نوع مختلفند، هر نوعش را یک باب می‌گویند، مثلا گفته می‌شود: <em>ابواب خیر</em> ، <em>ابواب شر</em> و <em>ابواب رحمة</em> و قرآن فرموده: <span class="aya" rel="6_44" data-words="6-10">فتحنا علیهم أبواب کل شیء</span><span class="footnote" rel="3" title="سوره انعام، آیه ۴۴">*</span> و چه بسا که اسباب رسیدن به چیزی و راههای رسیدن به آن را نیز ابواب می‌گویند، مانند <em>ابواب رزق</em> که مقصود از آن انواع معاملات است.</span> </p> <p>و بعید نیست از آیات متفرقه در قرآن که در باره آتش دوزخ آمده معنای دومی استفاده شود، مانند آیه‌ <span class="aya" rel="39_71" data-words="1-12">و سیق الذین کفروا إلی جهنم زمرا حتی إذا جاؤها فتحت أبوابها</span> -تا آنجا که می‌فرماید- <span class="aya" rel="39_72" data-words="1-6">قیل ادخلوا أبواب جهنم خالدین فیها</span> -<span class="footnote" rel="4" title="کسانی که کفر ورزیدند دسته دسته به سوی جهنم رانده می‌شوند، وقتی به آن رسیدند درهایش باز می‌شود گفته می‌شود برای همیشه به درهای جهنم درآیید سوره زمر، آیه ۷۲">*</span> و آیه         <code class="page" rel="12,251"/> <span class="aya" rel="4_145" data-words="1-7">إن المنافقین فی الدرک الأسفل من النار</span><span class="footnote" rel="1" title="تفسیر فخر رازی، ج ۱۹، ص ۱۹۱ و ۱۹۲">*</span> و همچنین آیاتی دیگر. </p> <p><span class="phrase">مؤید این احتمال فقره دوم آیه مورد بحث است که می‌فرماید: <span class="aya" rel="15_44" data-words="4-8">لکل باب منهم جزء مقسوم</span> -از ایشان برای هر دری قسمتی است تقسیم شده چون ظاهر آن این است که خود جزء تقسیم شده بر درها است، و این وقتی معنای صحیح می‌دهد که <em rel="fa_15_44_5-5" data-sentence="261:32">باب</em> به معنای طبقه باشد نه در ورودی.</span> و اما اینکه بعضی<span class="footnote" rel="2" title="و به درستی که بر تو است لعنت تا روز جزاء سوره حجر، آیه ۳۵">*</span> کلمه‌ <span class="aya" rel="15_44" data-words="7-8">جزء مقسوم</span> را به معنای  طائفه معین و مفروز<span class="footnote" rel="3" title="مفروز: جدا کرده شده">*</span> گرفته‌اند تفسیر موهونی است که وهنش بر همه روشن است. </p> <p>و بنا بر این، معنای هفت در داشتن جهنم این می‌شود که هفت نوع عذاب دارد، و هر نوع آن به مقتضای واردین برای خود چند قسم دارد. و این مطلب خالی از دلالت بر این معنا نیست که گناهانی که مستوجب آتش است هفت قسم، و طرقی که آدمی را به هر یک از آن گناهان می‌کشاند نیز چند قسم است، و در صورتی که آیه شریفه چنین دلالتی داشته باشد مؤید روایاتی خواهد بود که در باره طبقه‌بندی عذابهای دوزخ آمده، و به زودی از نظر خوانندگان گرامی می‌گذرد-ان شاء اللَّه تعالی. </p> <p><code class="aya" rel="15_45"/><code class="aya" rel="15_46"/> <span class="aya" rel="15_45-46" data-words="1-9">إن المتقین فی جنات و عیون، ادخلوها بسلام آمنین</span>. </p> <p>یعنی ایشان مستقر در بهشت‌ها و چشمه‌سارهایند.  (به ایشان گفته می‌شود) بدانجا درآیید با سلامی وصف ناپذیر، سلامی که نمی‌توان کنه وصفش را بیان نمود، درآیید در حالی که از هر شر و ضرری ایمن هستید. </p> <h3> <span class="title" rel="15_45 15_40"> <span class="phrase"><em rel="fa_15_45_2-2" data-sentence="0:208">متقین</em> در آیه: <span class="aya" rel="15_45" data-words="1-4">إن المتقین فی جنات...</span> <em>اعم از </em> مخلصین <em>در آیه: </em> <span class="aya" rel="15_40" data-words="1-4">إلا عبادک منهم المخلصین</span> است</span></span> </h3> <p> خدای سبحان بعد از آنکه قضای رانده شده خود را در باره ابلیس و گمراهان پیرو او بیان نمود، اینک در این آیه قضای رانده شده‌اش را در باره متقین بیان می‌فرماید، و از آنجا که در کلام رسول خدا (ص) تقوی به ورع و پرهیز از محرمات خدا تفسیر شده و در کلام خدای تعالی هم، متقین را مکرر به بهشت بشارت داده، نتیجه می‌گیریم که متقین اعم از مخلصین‌اند. </p> <p>و اینکه بعضی<span class="footnote" rel="4" title="روح المعانی، ج ۱۴، ص ۵۷">*</span> گفته‌اند که هیچ شبهه‌ای نیست در اینکه سیاق دلالت دارد بر اینکه متقین در این آیه همان مخلصین آیه قبل هستند، و این حمل مطلق بر فرد کامل آن می‌شود صحیح نیست، زیرا وقتی صحیح است که مقصود از <em>عباد</em> در جمله         <code class="page" rel="12,252"/> <span class="aya" rel="15_42" data-words="1-6">إن عبادی لیس لک علیهم سلطان</span> مخلصین باشند، تا به ضمیمه وحدت سیاق بگوییم مقصود از متقین هم همان مخلصین‌اند، و لیکن همین حرف، اول کلام است و ما در سابق اثبات کردیم که مراد از عباد عموم افراد انسان است و تنها غاویان (گمراهان) استثناء شده، و بقیه در تحت عموم هستند. خدای تعالی وضع غاویان را روشن نمود، و فرمود که قضای او آتش را بر ایشان حتمی نموده، اینک در این آیه وضع سایر افراد عام را که اعم از مخلصین‌اند، بیان می‌فرماید. باقی می‌ماند وضع افراد مستضعف که منوط به خواست خداست و گناهکاران و اهل کبائری که بدون توبه می‌میرند که ایشان هم محتاج شفاعتند، در نتیجه از افراد عموم مذکور باقی نمی‌ماند مگر آنان که بهشت برایشان حتمی است اعم از مخلصین و غیر ایشان که آیه مورد بحث متعرض وضع ایشان است. </p> <p>و اما مساله حمل مطلق بر فرد اکمل آن، خطا و اشتباه است بلکه همواره مطلق را باید حمل بر افراد متعارف آن نمود که تفصیل این بحث به عهده کتب اصول است بدانجا مراجعه شود. </p> <h3> <span class="title" rel="15_45"><span class="phrase">رد و ابطال سخن <em>فخر رازی</em> که گفته است مراد از <em rel="fa_15_45_2-2" data-sentence="53:122">متقین</em> کسانی است که از شرک بپرهیزند و بیان اینکه تسمیه به وصف  <em rel="fa_15_45_2-2" data-sentence="166:51">متقین</em> در مورد دارایان ملکه پرهیز از محرمات الهی صادق است</span></span> </h3> <p> امام رازی در تفسیر جمله مورد بحث گفته: منظور از متقین در آیه شریفه کسانی‌اند که از شرک بپرهیزند، و این معنا را از معظم صحابه و تابعین نقل کرده و گفته که در این معنا روایاتی آمده است. </p> <p>آن گاه اضافه کرده است که: حق صحیح هم همین است، به دلیل اینکه متقی کسی است که یک بار از خود تقوی نشان دهد هم چنان که کسی را که یک نوبت زده باشد می‌گویند ضارب، چون شرط صادق بودن وصف این نیست که همه انواع تقوی را انجام داده باشد، بلکه همین که ماهیت تقوی را انجام داده باشد، وصف متقی بر او صادق خواهد بود، و لذا گفته‌اند لفظ امر دلالت بر وجوب بیش از یک بار مامور به ندارد. </p> <p>بنا بر این ظاهر آیه اقتضاء دارد که جنات عیون نصیب هر کسی که حتی از یک گناه پرهیز کرده باشد بشود، چیزی که هست امت اسلام همه متفقند بر اینکه در خصوص گناه کفر استمرار وصف، شرط بهشتی بودن است. </p> <p>و نیز از آنجایی که این آیه دنبال کلام ابلیس: <span class="aya" rel="15_40" data-words="1-4">إلا عبادک منهم المخلصین</span> و دنبال: <span class="aya" rel="15_42" data-words="1-6">إن عبادی لیس لک علیهم سلطان</span> واقع شده، لذا در بهره‌مندی از جنات عیون ایمان معتبر است، پس قید ایمان بخاطر این دو دلیل است. و از آن گذشته دلیلی بر قید دیگر نداریم، و عام را به عمومیتش باقی می‌گذاریم، چون تخصیص عام خلاف ظاهر است و هر چه کمتر باشد به مقتضای اصل و ظاهر موافق‌تر است. <code class="page" rel="12,253"/> پس با این بیان ثابت می‌شود که حکم جنات عیون برای تمامی گویندگان  لا اله الا اللَّه محمد رسول اللَّه ثابت است، هر چند که اهل معصیت باشند، و این خود بیانی روشن است<span class="footnote" rel="1" title="پس بیرون شو که تو رانده شده و مطرودی سوره حجر، آیه ۳۴">*</span>. </p> <p>و مقتضای کلامش این است که آیه شریفه شامل مرتکبین تمامی کبائر موبقه، که کتاب عزیز (قرآن) تصریح به استحقاق آتش بر مرتکب آن دارد بشود، بشرطی که از شرک پرهیز کند. و همچنین شامل کسانی که غیر از دو شهادت مذکور تمامی واجبات الهی را که تارکش را وعده آتش داده ترک کرده‌اند بگردد. و حال آنکه هر کس که با کلام خدای تعالی انسی داشته و در آن تدبر نماید شک نمی‌کند در اینکه قرآن کریم چنین کسانی را متقی نمی‌داند، و جزء متقیان نمی‌شمارد، مخصوصا عنوان متقین از عناوینی است که در قرآن کریم زیاد به چشم می‌خورد که آنان را صریحا به بهشت بشارت می‌دهد و شاید قریب بیست جا آنان را به اجتناب از محرمات وصف می‌کند، و در احادیث هم متقین به چنین کسانی تفسیر شده است. </p> <p>علاوه بر اینکه صرف صحت اطلاق وصف ربطی به تسمیه به آن وصف ندارد (و مجرد اینکه کلمه متقی به شخصی که یک بار از محرمات اجتناب کرده اطلاق شود غیر این است که اسم چنین شخصی را متقی بگذاریم). </p> <p>کسی به وصف مؤمن، محسن، قانت، مخلص و صابر و مخصوصا اوصافی که در آن بقاء و استمرار خوابیده نامیده نمی‌شود، مگر آنکه وصف مذکور در او استقرار و دوام داشته باشد. و اگر سخن فخر رازی در متقین درست باشد باید در طاغین و فاسقین و مفسدین و مجرمین و غاوین و ضالین که در قرآن کریم وعده آتش به آنان داده شده صادق باشد، و حال آنکه صادق بودنش تناقض عجیبی است که به کلی نظام کلام الهی را مختل می‌سازد. </p> <p>و اگر بگویی در اوصافی که شمردی قرینه و شاهدی هست که آن اوصاف را به مرتکب در یک بار و دو بار صادق نمی‌داند، از قبیل آیات شفاعت و توبه و امثال آن، در جواب می‌گوییم در وصف متقین هم قرینه داریم که مراد از آن، کسانی هستند که همیشه تقوی داشته باشند نه آنانی که هم گناهان را مرتکب شده، هم واجبات را ترک می‌کنند و در همه عمر از یک گناه پرهیز می‌نمایند، و آن قرینه عبارتست از آیاتی که   <code class="page" rel="12,254"/> وعده آتش به مرتکب گناهان می‌دهد، مانند آیات زنا و قتل نفس بدون حق، و ربا و خوردن مال یتیم و نظائر آن. </p> <p>علاوه، شواهدی که وی به عنوان تقریب دلیل خود آورده، و از آن جمله گفته که واقع شدن آیه دنبال کلام ابلیس... وجوه و شواهد واهیی است که هیچ دلالت و شهادتی بر مدعای او ندارد. و همچنین اینکه گفته پس قید ایمان به خاطر این دو دلیل است، و از آن گذشته دلیلی بر قید دیگر نداریم و تخصیص عام خلاف ظاهر و خلاف اصل است... نیز صحیح نیست، زیرا خلاف اصل در جایی گفتگویش بمیان می‌آید که دلیل لفظی در کار نباشد و خواننده عزیز به ادله لفظی که همه آنها صالح برای تقیید آیه‌اند واقف گردید. و همچنین خلاف ظاهر، چون ظهور مطلق در اطلاق-که گویا مقصود وی از ظهور همان است-وقتی حجت است که دلیل مقیدی، اطلاق را تقیید نکند و گر نه باید از ظهور اطلاق دست برداشته آن را حمل بر مقید نمود. </p> <p>پس حق مطلب آنست که گفتیم آیه شریفه شامل کسانی است که ملکه تقوی و ورع و پرهیز از محرمات الهی در دلهایشان جایگزین شده باشد. تنها چنین کسانی‌اند که سعادت و بهشت بر ایشان حتمی است. </p> <p>بله این معنا نیز هست که از کتاب خدا و سنت استفاده می‌شود که اهل توحید یعنی آنها که در موقف قیامت با شهادت لا اله الا اللَّه محشور می‌شوند مخلد در آتش نیستند، و بالأخره به بهشت وارد می‌شوند، ولی این غیر از دلالت لفظ متقین است. </p> <p><code class="aya" rel="15_47"/><code class="aya" rel="15_48"/> <span class="aya" rel="15_47" data-words="1-11">و نزعنا ما فی صدورهم من غل إخوانا علی سرر متقابلین</span>... <span class="aya" rel="15_48" data-words="9-9">بمخرجین</span>. </p> <p>کلمه <em>غل</em> به معنای کینه است و بعضی گفته‌اند به معنای کینه و حسد است که آدمی را وادار می‌کند به دیگران آزار برساند. و <span class="phrase">کلمه <em rel="fa_15_47_10-10" data-sentence="5:49">سرر</em> جمع <em>سریر</em> است که به معنای تخت (مبل) است.</span> و <span class="phrase">کلمه <em rel="fa_15_48_4-4" data-sentence="5:54">نصب</em> به معنای تعب و خستگی است: که از خارج به آدمی روی دهد.</span> </p> <p>خدای تعالی در این دو آیه حال متقین را در وارد شدنشان به بهشت بیان می‌فرماید. و اگر از میان نعمتهای بهشت با آن همه زیادی تنها این چند چیز را شمرد بخاطر عنایتی بود که به اقتضای مقام داشت، چون مقام، مقام بیان این جهت است که اهل بهشت به گرفتاری و بدبختی گمراهان مبتلا نیستند، چون آنان سعادت و سیادتشان و کرامت و حرمتشان را از دست نداده‌اند، و چون زمینه کلام این بود، مناسب بود امنیت اهل بهشت را نام ببرد، لذا فرمود: اهل بهشت از ناحیه نفسشان و درونشان در امنیت‌اند، <code class="page" rel="12,255"/> چون خداوند کینه و حسد را از دلهایشان کنده، دیگر احدی از آنان قصد سویی نسبت به دیگری ندارد، بلکه همه برادرانی هستند در برابر هم که بر تختها تکیه زده‌اند، و به زودی در بحث روایتی معنایی برای روبروی هم بودنشان خواهد آمد-ان شاء اللَّه تعالی. </p> <p>و همچنین از ناحیه اسباب و عوامل بیرونی نیز در امنیت‌اند، دیگر دچار نصب  (خستگی) نمی‌گردند. و نیز از ناحیه پروردگارشان هم ایمن هستند، و از بهشت هرگز اخراج نمی‌شوند، پس اهل بهشت از هر جهت در سعادت و کرامتند، و از هیچ جهتی دچار شقاوت و خواری نمی‌شوند، نه از ناحیه درونشان و نه از بیرونشان و نه از خدایشان. </p> <h3>قضاهای رانده شده‌ <span class="title" rel="15_42 15_34 15_35 15_37 15_38 15_43 15_26 15_27 15_28 15_29 15_30 15_31 15_32 15_33 15_36 15_39 15_40 15_41 15_44 15_45 15_46 15_47 15_48">قضاهای رانده شده‌ای که در قرآن حکایت شده است</span> </h3> <p> قضاهایی که از مصدر جلال رب العزه در بدو خلقت انسان رانده شده، و قرآن کریم آنها را حکایت نموده، دو سنخ است: یکی اصلی و یکی فرعی، و اصلی آنها ده تا است: اول اینکه به ابلیس فرمود: <span class="aya" rel="15_34" data-words="2-5">فاخرج منها فإنک رجیم</span><span class="footnote" rel="1" title="و برای شما در زمین تا وقت مرگ موضع استقرار است سوره بقره، آیه ۳۶">*</span> دوم اینکه به او فرمود: <span class="aya" rel="15_35" data-words="1-7">و إن علیک اللعنة إلی یوم الدین</span><span class="footnote" rel="2" title="فرود آیید از این جنت، پس اگر بیاید برای شما از جانب من دلالتی پس هر کس که متابعت کند هدایت مرا پس ترسی نیست بر ایشان و محزون نمی‌شوند سوره بقره، آیه ۳۹">*</span>. </p> <p>که البته ممکن است این دو را به یک قضا برگردانید. </p> <p>سوم اینکه به او فرمود: <span class="aya" rel="15_37-38" data-words="2-8">فإنک من المنظرین، إلی یوم الوقت المعلوم</span><span class="footnote" rel="3" title="پس به درستی که تو از مهلت داده‌گانی تا روز وقت دانسته شده سوره حجر، آیه ۳۸">*</span>. </p> <p>چهارم اینکه باز به او فرمود: <span class="aya" rel="15_42" data-words="1-6">إن عبادی لیس لک علیهم سلطان</span><span class="footnote" rel="4" title="به درستی که تو را بر بندگان من تسلطی نیست سوره حجر، آیه ۴۲">*</span>. </p> <p>پنجم اینکه دنبال آن فرمود: <span class="aya" rel="15_42" data-words="7-11">إلا من اتبعک من الغاوین</span><span class="footnote" rel="5" title="مگر آن کسی که از تو متابعت کند سوره حجر، آیه ۴۲">*</span>. </p> <p>ششم اینکه فرمود: <span class="aya" rel="15_43" data-words="1-5">و إن جهنم لموعدهم أجمعین</span><span class="footnote" rel="6" title="و به درستی که دوزخ وعده‌گاه همه ایشان است سوره حجر، آیه ۴۳">*</span>. </p> <p>هفتم اینکه به آدم فرمود: <span class="aya" rel="2_36" data-words="10-13">اهبطوا بعضکم لبعض عدو</span><span class="footnote" rel="7" title="فرود آیید در حالی که بعضی از شما دشمن بعضی دیگر باشد سوره بقره، آیه ۳۶">*</span>. </p> <p>               <code class="page" rel="12,256"/> هشتم اینکه به او فرمود: <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="1" title="تفسیر عیاشی، ج ۲، ص ۲۴۱، ح ۱۱">*</span>. </p> <p>نهم اینکه به او و خلق خود فرمود: <span class="aya" rel="2_38" data-words="2-18">اهبطوا منها جمیعا فإما یأتینکم منی هدی فمن تبعهدای فلا خوف علیهم و لا هم یحزنون</span><span class="footnote" rel="2" title="معانی الاخبار، توحید شیخ صدوق، ص ۱۷۰، باب ۲۷، ح ۱">*</span>. </p> <p>دهم اینکه به انسان فرمود: <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span><span class="footnote" rel="3" title="و آن کسانی که کافر شدند و تکذیب کردند آیات ما را آنان اهل دوزخند و در آن جاویدند سوره بقره، آیه ۳۹">*</span>. </p> <p>و اما قضاهای فرعی که مترتب بر این اصلی‌ها است قضاهایی است که متدبر دانشمند به آنها بر می‌خورند. </p> <h3>بحث روایتی‌ <span class="title" rel="15_29 15_26 15_27 15_28 15_30 15_31 15_32 15_33 15_34 15_35 15_36 15_37 15_38 15_39 15_40 15_41 15_42 15_43 15_44 15_45 15_46 15_47 15_48">روایاتی در باره نفخ روح در کالبد آدم علیه السلام</span> </h3> <p> در تفسیر عیاشی از محمد بن مسلم از ابی جعفر (ع) روایت کرده که گفت: من از آن حضرت از آیه‌ <span class="aya" rel="15_29" data-words="3-7">و نفخت فیه من روحی...</span> پرسش نمودم فرمود: خداوند روحی خلق فرمود و از آن در آدم دمید<span class="footnote" rel="4" title="تفسیر عیاشی، ج ۲، ص ۲۴۱، ح ۹۸">*</span>. </p> <p>در همان کتاب از ابی بصیر از ابی عبد اللَّه (ع) روایت کرده که در ذیل آیه‌ <span class="aya" rel="15_29" data-words="1-10">فإذا سویته و نفخت فیه من روحی فقعوا له ساجدین...</span> فرموده: خداوند خلقی را خلق کرد، و روحی را هم آفرید، آن گاه به فرشته‌ای دستور داد آن روح را در آن کالبد بدمد، نه اینکه بعد از نفخ چیزی از خدای تعالی کم شده باشد، و این از قدرت خداست<span class="footnote" rel="5" title="تفسیر عیاشی، ج ۲، ص ۲۴۱، ح ۱۰">*</span>. </p> <p>و در همان کتاب در روایت سماعه از آن جناب آمده که فرمود: خداوند آدم را خلق کرد و در آن دمید. من از آن جناب پرسیدم روح چیست؟ فرمود: قدرت خدای تعالی           <code class="page" rel="12,257"/> از ملکوت است<span class="footnote" rel="1" title="البرهان، ج ۲، ص ۳۴۳، ح ۷، عیاشی، ج ۲، ص ۲۴۲، ح ۱۴">*</span>. </p> <p>مؤلف: یعنی قدرت فعلیه خداست که از قدرت ذاتیش منبعث می‌شود، هم چنان که روایت قبلی هم بر آن دلالت دارد. </p> <p>و در کتاب معانی الاخبار به سند خود از محمد بن مسلم روایت کرده که گفت: من از حضرت باقر (ع) پرسیدم معنای این کلام خدای عز و جل که می‌فرماید: <span class="aya" rel="15_29" data-words="3-7">و نفخت فیه من روحی</span> چیست؟ فرمود: روحی است که خدا آن را اختیار نمود و خلقش کرد، و به خود نسبتش داد، و بر تمامی ارواح برتریش بخشید و به همین جهت دستور داد تا آن را بر آدم بدمند<span class="footnote" rel="2" title="تفسیر قمی، ج ۱، ص ۳۴۹">*</span>. </p> <p>و در کافی به سند خود از محمد بن مسلم روایت کرده که گفت: از امام باقر پرسیدم اینکه روایت می‌کنند که خدای تعالی آدم را به صورت خود خلق کرده درست است؟ فرمود: صورت آدم صورت مخلوقی است حادث که خدای تعالی آن را بر سایر صورت‌ها انتخاب نمود، و چون از سایر صورتها بهتر بود به خود نسبتش داد، هم چنان که کعبه را به خود نسبت داده و فرموده: <em>بیتی: خانه من</em> ، روح را به خود نسبت داد و فرمود: <span class="aya" rel="15_29" data-words="3-7">و نفخت فیه من روحی</span><span class="footnote" rel="3" title="کافی، توحید شیخ صدوق، ص ۱۰۳، ح ۱۸">*</span>. </p> <p>مؤلف: این روایات از روایات برجسته‌ای است که در ضمن معنای روح، معارف بسیاری را بیان می‌کند، و ما به زودی در آنجا که پیرامون حقیقت روح بحث می‌کنیم -ان شاء اللَّه-توضیحی در معنایش می‌دهیم. </p> <h3> <span class="title" rel="15_38 15_37">چند روایت در باره وقت یوم معلوم در آیه: <span class="aya" rel="15_37-38" data-words="2-8">فإنک من المنظرین، إلی یوم الوقت المعلوم</span> </span> </h3> <p> و در تفسیر برهان از ابن بابویه به سند خود از امام صادق (ع) روایت کرده که در تفسیر آیه‌ <span class="aya" rel="15_37-38" data-words="2-8">فإنک من المنظرین، إلی یوم الوقت المعلوم</span> <em>فرمودند: </em> یوم وقت معلوم روزیست که نفخ صور می‌شودو ابلیس میان نفخه اول و دوم می‌میرد<span class="footnote" rel="4" title="البرهان، ج ۲، ص ۳۴۲، ح ۱">*</span>. </p> <p>و در تفسیر عیاشی از وهب بن جمیع و در تفسیر برهان از شرف الدین نجفی با حذف سند از وهب نقل کرده که گفت: از امام صادق (ع) از ابلیس پرسش نمودم، و اینکه منظور از <em>یوم وقت معلوم</em> در آیه‌ <span class="aya" rel="15_36-38" data-words="2-14">رب فأنظرنی إلی یوم یبعثون، قال فإنک من المنظرین، إلی یوم الوقت المعلوم</span> چیست؟ فرمود ای وهب آیا گمان کرده‌ای همان         <code class="page" rel="12,258"/> روز بعث است که مردم در آن زنده می‌شوند؟ نه، بلکه خدای عز و جل او را مهلت داد تا روزی که قائم ما ظهور کند که در آن روز موی ناصیه ابلیس را گرفته گردنش را می‌زند، روز وقت معلوم آن روز است<span class="footnote" rel="1" title="تفسیر قمی، ج ۱، ص ۳۷۶">*</span>. </p> <p>الفاظ حدیث فوق از تفسیر برهان نقل گردیده است. </p> <p>و در تفسیر قمی به سند خود از محمد بن یونس از مردی از امام صادق  (ع) روایت کرده که در تفسیر آیه‌ <span class="aya" rel="15_36" data-words="3-3">فأنظرنی</span> -تا جمله- <span class="aya" rel="15_38" data-words="1-4">إلی یوم الوقت المعلوم</span> فرمود: در روز وقت معلوم رسول خدا (ص) او را بر روی سنگ بیت المقدس ذبح می‌کند<span class="footnote" rel="2" title="البرهان، ج ۲، ص ۳۴۸، ح ۹">*</span>. </p> <p>مؤلف: این روایت از روایات رجعت است که بر طبق آن و نیز بر طبق مضمون روایت قبلیش از طرف امامان اهل بیت روایات دیگری نیز هست. </p> <p>ممکن هم هست روایت اولی از این سه روایت آخر را حمل بر تقیه کنیم، و نیز ممکن است هر سه را به بیانی که در رجعت در جلد اول این کتاب و در جلدهای دیگر گذشت طوری معنا کنیم که منافاتی میان آنها نباشد، و آن این است که بگوییم در روایات وارده از طرق امامان اهل بیت (ع) غالب آیات مربوط به قیامت گاهی به روز ظهور مهدی (ع) و گاهی به روز رجعت و گاهی به روز قیامت تفسیر شده و این بدان جهت است که هر سه روز در اینکه روز بروز حقایقند، مشترکند، هر چند که بروز حقایق در آنها مختلف و دارای شدت و ضعف است. بنا بر این، حکم قیامت بر آن دو روز دیگر هم جاری است-دقت فرمایید. </p> <p>و در تفسیر عیاشی از جابر از ابی جعفر (ع) روایت کرده که گفت: خدمت آن جناب بودم، عرض کردم: ممکن است بفرمایید تفسیر آیه‌ <span class="aya" rel="15_42" data-words="1-6">إن عبادی لیس لک علیهم سلطان</span> چیست؟ فرمود: خدای تعالی در این جمله می‌فرماید: تو نمی‌توانی بندگان مرا به بهشت و یا دوزخ وارد کنی<span class="footnote" rel="3" title="تفسیر عیاشی، ج ۲، ص ۲۴۲، ح ۱۶">*</span>. </p> <h3> <span class="title" rel="15_44">روایاتی در بیان مراد از درهای جهنم در ذیل جمله: <span class="aya" rel="15_44" data-words="1-3">لها سبعة أبواب...</span> </span> </h3> <p> و در تفسیر قمی در ذیل جمله‌ <span class="aya" rel="15_44" data-words="1-3">لها سبعة أبواب...</span> از معصوم نقل کرده که فرمود: خدای تعالی در این جمله می‌فرماید اهل هر مذهبی از دری وارد می‌شوند، و برای       <code class="page" rel="12,259"/> بهشت هشت در است<span class="footnote" rel="1" title="تفسیر قمی، ج ۱، ص ۳۷۷">*</span>. </p> <p>و در الدر المنثور است که احمد-در کتاب الزهد-از خطاب بن عبد اللَّه روایت کرده که گفت: علی (ع) فرمود: هیچ می‌دانید درهای جهنم چگونه است؟ ما گفتیم لا بد مثل همین، درهای دنیا است، فرمودند: نه و لیکن اینطور است. آن گاه دست خود روی دست گذاشت (که اشاره به طبقات آن است)<span class="footnote" rel="2" title="کشاف، ج ۲، ص ۵۷۸، روح المعانی، ج ۱۴، ص ۵۰">*</span> و در همان کتاب است که ابن مبارک، هناد، ابن ابی شیبه، عبد بن حمید و احمد-در کتاب الزهد-و ابن ابی الدنیا-در کتاب صفة النار-و ابن جریر، ابن ابی حاتم و بیهقی-در کتاب البعث-از چند طریق از علی (ع) روایت کرده که گفت: جهنم هفت در دارد، بعضی فوق بعضی دیگر قرار دارد وقتی اولی پر شد دومی را پر می‌کنند، آن گاه سومی را تا همه‌اش پر شود<span class="footnote" rel="3" title="البرهان، ج ۲، ص ۳۴۸، ح ۱۱">*</span>. </p> <p>باز در همان کتاب آمده که ابن مردویه و خطیب در تاریخش از انس روایت کرده‌اند که گفت: رسول خدا (ص) در معنای آیه‌ <span class="aya" rel="15_44" data-words="4-8">لکل باب منهم جزء مقسوم</span> فرمود: جزئی از مردم که به خدا شرک ورزیدند، و جزئی دیگر که در او شک کردند، و جزئی که از او غفلت نمودند<span class="footnote" rel="4" title="البرهان، ج ۱۰، ص ۳۴۸، ح ۱۰">*</span>. </p> <p>مؤلف: این روایت اجزای درهای جهنم را می‌شمارد، نه خود درها را. و از ظاهر سیاق بر می‌آید که رسول خدا (ص) نمی‌خواهد اجزاء را منحصر در آن سه جزء کند. </p> <p>و در همان کتاب است که ابن مردویه از ابو ذر روایت کرده که گفت: رسول خدا (ص) فرمود: برای جهنم دری است که از آن داخل نمی‌شود مگر کسی که عهد مرا در باره اهل بیتم بشکند و خیانت نماید، و بعد از من خون آنان را بریزد<span class="footnote" rel="5" title="الدر المنثور، ج ۴، ص ۱۰۰">*</span>. </p> <p>باز در همان کتاب است که احمد و ابن حبان و طبری و ابن مردویه و بیهقی -در کتاب البعث-از عتبة بن عبد اللَّه از رسول خدا (ص) روایت آورده‌اند که فرمود: برای بهشت هشت در و برای جهنم هفت در است، که بعضی افضل از بعض دیگر است<span class="footnote" rel="6" title="الدر المنثور، ج ۴، ص ۱۰۰">*</span>. </p> <p>       <code class="page" rel="12,260"/> مؤلف: این روایات به طوری که ملاحظه می‌فرمایید بیان گذشته ما را تایید می‌کنند. </p> <p>و در تفسیر قمی در ذیل آیه‌ <span class="aya" rel="15_47" data-words="1-7">و نزعنا ما فی صدورهم من غل</span> از معصوم نقل کرده که فرمود: <em>غل</em> به معنای عداوت است<span class="footnote" rel="1" title="کشاف، ج ۲، ص ۵۷۸، روح المعانی، ج ۱۴، ص ۵۰">*</span>. </p> <h3> <span class="title" rel="15_47">چند روایت در تفسیر و بیان مراد جمله:  <span class="aya" rel="15_47" data-words="8-11">إخوانا علی سرر متقابلین</span> و تطبیق آن بر عده‌ای توسط راویان</span> </h3> <p> و در تفسیر برهان از حافظ، ابو نعیم از رجال سندش از ابی هریره روایت کرده که گفت: علی بن ابی طالب (ع) از رسول خدا (ص) پرسید یا رسول اللَّه کدامیک از ما در دل تو محبوب‌تریم؟ من یا فاطمه؟ فرمود: فاطمه محبوب تر است نزد من از تو، ولی تو گرانقدرتری از او، و گویا تو را و او را می‌بینم که کنار حوضم مردم را از آن دور می‌کنی، و کنار آن حوض به عدد ستارگان آفتابه‌هایی هست، و تو و حسن و حسین و حمزه و جعفر در بهشتید و چون برادرانی مقابل هم بر تخت‌ها قرار دارید، و تو و شیعیانت با من هستید، آن گاه رسول خدا (ص) این آیه را قرائت کردند: <span class="aya" rel="15_47" data-words="8-11">إخوانا علی سرر متقابلین</span> و فرمودند: آن چنان در برابر هم هستید که به پشت سر یکدیگر نمی‌نگرید<span class="footnote" rel="2" title="الدر المنثور، ج ۴، ص ۹۹ و ۱۰۰">*</span>. </p> <p>و نیز در همان کتاب است که ابن مغازلی-در کتاب المناقب خود بدون سند از زید بن ارقم روایت کرده که گفت: بر رسول خدا (ص) وارد شدم، فرمود: من می‌خواهم میان شما امت، عقد اخوت برقرار کنم، همانطور که میان ملائکه برادری برقرار است. آن گاه به علی فرمود: تو برادر من هستی، و سپس تلاوت فرمودند: <span class="aya" rel="15_47" data-words="8-11">إخوانا علی سرر متقابلین</span> و فرمودند: دوستانی که دوستیشان برای خداست بعضی به بعضی دیگر نظر می‌کنند<span class="footnote" rel="3" title="الدر المنثور، ج ۴، ص ۹۹ و ۱۰۰">*</span>. </p> <p>مؤلف: صاحب البرهان این روایت را از احمد در کتاب مسندش بدون سند از زید بن ارقم از رسول خدا (ص) نیز نقل کرده، و روایت مفصل است<span class="footnote" rel="4" title="الدر المنثور، ج ۴، ص ۹۹ و ۱۰۰">*</span>. </p> <p>در این دو روایت که در تفسیر <span class="aya" rel="15_47" data-words="9-11">علی سرر متقابلین</span> فرموده احدی پشت سر دیگری را نمی‌نگرد <em>و یا</em> دوستان خدایی بعضی به بعضی نظر می‌کنند اشاره فرموده‌اند به اینکه تقابل در آیه، کنایه از این است که در آنجا دیگر مانند دنیا در پی عیب جویی یکدیگر نیستند، چون غل و کینه‌ها از دلهایشان بیرون رفته است، و عیب         <code class="page" rel="12,261"/> جویی بخاطر کینه درونی است، و این خود یک معنای لطیفی است. </p> <p>و استشهاد رسول خدا (ص) به آیه از باب تطبیق کلی بر مصداق است، نه اینکه آیه فقط در باره اهل بیت (ع) نازل شده باشد، زیرا سیاق آیه با این اختصاص نمی‌سازد. </p> <p>نظیر این روایت روایتی است که از علی (ع) در تفسیر آیه نقل شده که فرموده‌اند: در باره ما اهل بدر نازل شده<span class="footnote" rel="1" title="الدر المنثور، ج ۴، ص ۱۰۱">*</span> و در روایت دیگری آمده است که: در باره ابو بکر و عمر نازل شده<span class="footnote" rel="2" title="الدر المنثور، ج ۴، ص ۱۰۱">*</span>. و در روایت دیگری که از علی بن الحسین (ع) نقل شده فرموده‌اند: در باره ابو بکر و عمر و علی نازل شده<span class="footnote" rel="3" title="الدر المنثور، ج ۴، ص ۱۰۱">*</span>. باز در روایت دیگری آمده که در حق علی و زبیر و طلحه نازل شده<span class="footnote" rel="4" title="الدر المنثور، ج ۴، ص ۱۰۱">*</span>. و نیز در روایت دیگری آمده که در باره علی و عثمان و طلحه و زبیر نازل شده<span class="footnote" rel="5" title="الدر المنثور، ج ۴، ص ۱۰۱">*</span>. و در روایت دیگری است که ابن عباس گفت: در باره ده نفر نازل شده: ابو بکر، عمر، عثمان، علی، طلحه، زبیر، سعد، سعید، عبد الرحمن بن عوف و عبد اللَّه بن مسعود<span class="footnote" rel="6" title="الدر المنثور، ج ۴، ص ۱۰۱">*</span>. </p> <p>و این روایات به شهادت اختلافی که در آنها است همه تطبیقاتی است که راویان حدیث، آیه را با عده‌ای تطبیق نموده‌اند، و گر نه خود آیه شریفه و سیاق آن با این معنا که در باره عده مخصوص نازل شده باشد نمی‌سازد. و چگونه می‌سازد و حال آنکه در مقام بیان قضایی است که خدای تعالی در بنی نوع بشر از اول خلقت تا به امروز اجراء نموده، می‌باشد و در سیاق آن داستان دستور یافتن ملائکه به سجده بر آدم و امتناع ابلیس از آن، و رانده شدنش، و نقل قضاهای رانده شده بعد از آن قرار گرفته، و این مسائل مربوط به خصوص اشخاص نامبرده نیست. </p> 
