<h3 class="ayas">سوره البقرة آیه ۲۱۵</h3><code class="section" rel="2_215-215"/><h3>ترجمه آیه</h3> <p> <span class="trans" rel="2_215">از تو می‌پرسند: چه انفاق کنند بگو اولا باید می‌پرسیدید که به چه کسی انفاق کنیم در ثانی می‌گوئیم هر چه انفاق می‌کنید به والدین و خویشاوندان و ایتام و مساکین و در راه ماندگان انفاق کنید و از کار خیر هر چه به جای آرید بدانید که خدا به آن دانا است «۲۱۵» </span></p> <h3>بیان آیه‌ <span class="title" rel="2_215"> در باره انفاق </span> </h3> <h3> <span class="title" rel="2_215">توضیح نکته‌ای که در عدم انطباق جواب با سؤال در آیه نهفته است و رد وجوه نادرستی که در این مورد گفته شده است</span> </h3> <p>  <span class="aya" rel="2_215" data-words="1-9">یسئلونک ما ذا ینفقون؟ قل ما أنفقتم من خیر</span>...  مفسرین گفته‌اند این آیه سؤال و جوابی است که جواب آن طبق اسلوب حکمت داده شده، برای اینکه سؤال از جنس و نوع انفاقات کرده‌اند، که از چه جنسی و چه نوعی انفاق کنند، و این سؤال بی‌شباهت به لغو نیست، برای اینکه هر کسی می‌داند که انفاق با چه چیز انجام می‌شود،  با انواع مال، پس جا داشت بپرسند به چه کسی انفاق کنیم، و بهمین جهت<code class="page" rel="2,240"/> سؤال ایشان را پاسخ نداده، جواب را از سؤال صحیحی داد که آنها نکرده بودند، یعنی بیان حال و انواع کسانی که باید به ایشان انفاق کرد، تا هم جوابی داده باشد، و هم تعلیمشان کرده باشد که چگونه سؤال کنند. </p> <p>و این سخن از مفسرین سخنی است بلیغ، الا اینکه یک چیز را نگفتند و آن این است که آیه شریفه در عین حال جنس مورد انفاق را هم بیان کرده، و با دو جمله بطور اجمال متعرض آن نیز شده، اول با کلمه من خیر، و دوم با جمله <span class="aya" rel="2_215" data-words="20-28">و ما تفعلوا من خیر فإن الله به علیم</span>.... </p> <p>پس آیه شریفه دلالت دارد بر اینکه آن چیزی که باید انفاق شود مال است، حال هر چه می‌خواهد باشد، چه کم و چه زیاد، و اینکه این عمل عمل خبری است، و خدا بدان آگاه است، و لیکن ایشان باید می‌پرسیدند به چه کسی انفاق کنند، و مستحق انفاق را بشناسند، و مستحقین انفاق عبارتند از والدین، و اقربا، و ایتام، و مساکین، و ابن السبیل. </p> <p>و از سخنان عجیب و غریب، گفتار بعضی از مفسرین است که گفته‌اند: مراد از کلمه  ما در جمله ماینفقون پرسش از ماهیت نیست، چون استعمال ما در ماهیت یک اصطلاح منطقی است، که نباید یک جمله عربی و مخصوصا جمله قرآنی را که فصیح‌ترین کلام و بلیغ‌ترین کلمات عربی است با اصطلاح منطقی معنا کنیم، بلکه کلمه نامبرده سؤال از کیفیت انفاق است، که به چه صورت این عمل را انجام دهند؟ و مال را در چه محلی مصرف کنند؟ در پاسخ فرموده در این مصارف خرج کنید، پس جواب مطابق سؤال است، نه آن طور که علمای بلاغت گفته‌اند. </p> <p>نظیر این سخن بلکه غریب‌تر از آن گفتار بعضی دیگر است که گفته‌اند: هر چند سؤال بلفظ ما آمده، الا اینکه مقصود سؤال از کیفیت است، چون همه می‌دانند که آنچه انفاق می‌شود مال است، نظیر آیه: <span class="aya" rel="2_70" data-words="1-12">قالوا ادع لنا ربک یبین لنا ما هی إن البقر تشابه علینا</span><span class="footnote" rel="1" title="بنی اسرائیل گفتند: ای موسی از خدایت بخواه برای ما بیان کند که آن چیست چون گاو بر ما مشتبه شده است سوره بقره آیه ۶۵&quot;">*</span>، که در سؤال خود کلمه ما را آورده‌اند، با اینکه بنی اسرائیل می‌دانستند گاو چیست، و چه صفتی دارد، و ما نمی‌توانیم کلمه ما هی را حمل بر سؤال از ماهیت کنیم، ناگزیر باید بگوئیم سؤال از صفاتی است که گاو مورد نظر را از گاوهای دیگر جدا کند، و به همین جهت جواب را مطابق سؤال داد و فرمود: <span class="aya" rel="2_71" data-words="1-7">قال إنه یقول إنها بقرة لا ذلول</span>...<span class="footnote" rel="2" title="سوره بقره آیه ۶۶">*</span>. </p> <p>امر بر این مفسرین مشتبه شده و خیال کرده‌اند وقتی کلمه ما در لغت وضع نشده     <code class="page" rel="2,241"/> برای سؤال از ماهیت، که یک اصطلاح منطقی است، و معنایش سؤال از جنس قریب و فصل قریب است، پس حتما وضع شده برای سؤال از کیفیت، در حالی که هیچ ملازمه میان این دو نیست، تا کسی بتواند در سؤال از مستحقین انفاق بپرسد:  ما ذا انفق چه انفاق کنم و منظورش این باشد که به چه کسی انفاق کنم، و در جوابش گفته شود: به والدین و اقربا، چون اینگونه سؤال کردن از روشن‌ترین موارد غلط حرف زدن است. </p> <p>بلکه کلمه ما وضع شده است برای سؤال از مشخصاتی که مورد سؤال را معرفی کند، حال چه اینکه این تعریف با حد و ماهیت باشد، و چه با خواص و اوصاف پس معنای این کلمه اعم از اصطلاح منطقی‌ها است، نه اینکه مغایر آن باشد و تنها وضع شده باشد برای سؤال از کیفیت چیزی، و از همین جا معلوم می‌شود که در آیه شریفه: <span class="aya" rel="2_68" data-words="5-8">یبین لنا ما هی</span>، و پاسخ‌ <span class="aya" rel="2_71" data-words="4-7">إنها بقرة لا ذلول</span> سؤال و جوابی مطابق با اصل لغت واقع شده، و در آنجا نیز خواسته‌اند گاو مورد نظر را با مشخصاتش تعریف کند، و موسی ع در پاسخ همین کار را کرد. </p> <p>و اما اینکه گفتند از آنجا که ماهیت گاو معلوم بوده ناگزیریم کلمه ما را حمل بر سؤال از کیفیت گاو کنیم، نه از ماهیت آن، خطایی است که روشن‌تر از آن خطایی نیست، چون صرف این جهت باعث نمی‌شود که کلمه نامبرده معنای وضعی و لغویش تغییر کند. </p> <p>گفتار دیگری که غرابت کمتری از گفتار مفسر قبلی ندارد، این است که بعضی گفته‌اند: سؤال از هر دو جهت بوده، هم از اینکه چه‌انفاق کنند و هم از اینکه کجا انفاق کنند، ولی یکی از دو سؤال حذف شده و تنها یکی ذکر شده است، چون از جواب فهمیده می‌شود که یکی حذف شده، و خطا بودن این حرف برای خواننده روشن است. </p> <p>و به هر حال جای هیچ شکی نیست، در اینکه در آیه شریفه به جای پاسخ اصلی پاسخی دیگر داده شده، تا بفهماند که سؤال سؤالی درست نبوده، باید می‌پرسیدند به چه کسی انفاق کنیم، و گرنه جواب این سؤال که چه چیز را باید انفاق کرد بسیار روشن است، و سؤال از آن بیجا است، </p><h3> <span class="title" rel="2_215">مواردی از آیات قرآنی که در آنها یکی از فنون بلاغت که انتقال از مطلبی به مطلب دیگر است به کار رفته است</span> </h3> <p> و اینکه در پاسخ به معنای دیگر توجه داد، برای همین بود که بفهماند سؤال صحیح چیست، و این عمل یعنی برگرداندن وجهه کلام به جایی دیگر در قرآن کریم بسیار است، و این خود از لطیف‌ترین بیاناتی است که جز در قرآن در هیچ کلامی دیگر یافت نمی‌شود، مانند آیه شریفه: <span class="aya" rel="2_171" data-words="1-14">و مثل الذین کفروا کمثل الذی ینعق بما لا یسمع إلا دعاء و نداء</span>،<span class="footnote" rel="1" title="مثل کسانی که کافر شدند مثل کسی است که نهیب می‌زند به چیزی که نه صدایی می‌شنود و نه ندایی سوره بقره آیه ۱۶۶&quot;">*</span> و آیه شریفه:   <code class="page" rel="2,242"/> <span class="aya" rel="3_117" data-words="1-11">مثل ما ینفقون فی هذه الحیاة الدنیا کمثل ریح فیها صر</span><span class="footnote" rel="1" title="مثل آنچه در این زندگی دنیا خرج می‌کنند، حکایت آن بادی است که در آن سرما باشد">*</span>. و آیه شریفه: <span class="aya" rel="2_261" data-words="1-12">مثل الذین ینفقون أموالهم فی سبیل الله کمثل حبة أنبتت سبع سنابل</span><span class="footnote" rel="2" title="مثل کسانی که اموال خود را در راه خدا انفاق می‌کنند مثل دانه‌ای است که هفت سنبل و در هر سنبل صد دانه می‌آورد سوره بقره آیه ۲۶۱&quot;">*</span> و آیه شریفه: <span class="aya" rel="26_88-89" data-words="1-13">یوم لا ینفع مال و لا بنون، إلا من أتی الله بقلب سلیم</span><span class="footnote" rel="3" title="روزی که نه مال و نه فرزندان سودی ندهد، مگر کسی را که قلبی سالم آورده باشد سوره شعرا آیه ۸۹&quot;">*</span> و آیه شریفه: <span class="aya" rel="25_57" data-words="1-14">قل ما أسئلکم علیه من أجر إلا من شاء أن یتخذ إلی ربه سبیلا</span><span class="footnote" rel="4" title="بگو من از شما در برابر رسالتم اجری درخواست نمی‌کنم مگر کسی که خودش بخواهد به سوی پروردگارش راهی برگزیند سوره فرقان آیه ۵۷&quot;">*</span> و آیه شریفه: <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="5" title="منزه است خدا از آنچه توصیف می‌کنند، مگر بندگان مخلص خدا سوره صافات آیه ۱۵۹&quot;">*</span> و آیاتی دیگر نظیر اینها. </p> <p> <span class="aya" rel="2_215" data-words="20-28">و ما تفعلوا من خیر فإن الله به علیم</span>...  در این جمله انفاق در جمله قبل به کلمه خیر تبدیل شده، هم چنان که در اول آیه مال به کلمه خیر تبدیل شده بود، و این برای اشاره به این نکته است که انفاق چه کم و چه زیادش عملی پسندیده و سفارش شده است، و لیکن در عین حال باید چیزی باشد که مورد رغبت و علاقه باشد هم چنان که قرآن کریم فرموده: <span class="aya" rel="3_92" data-words="1-7">لن تنالوا البر حتی تنفقوا مما تحبون</span><span class="footnote" rel="6" title="هرگز به خیر و خوبی نمی‌رسید تا از آنچه دوست دارید انفاق کنید سوره آل عمران آیه ۹۲&quot;">*</span>. </p> <p>و نیز فرموده: <span class="aya" rel="2_267" data-words="1-28">یا أیها الذین آمنوا أنفقوا من طیبات ما کسبتم، و مما أخرجنا لکم من الأرض و لا تیمموا الخبیث منه تنفقون و لستم بآخذیه إلا أن تغمضوا فیه</span><span class="footnote" rel="7" title="ای کسانی که ایمان آورده‌اید از آنچه بدست آورده‌اید و از آنچه ما از زمین برایتان بیرون کرده‌ایم پاکیزه‌اش را انفاق کنید و پست آن را که خودتان نمی‌گیرید، مگر از آن چشم بپوشید، برای انفاق انتخاب مکنید سوره بقره آیه ۲۶۷&quot;">*</span>. </p> <p>و نیز اشاره باشد به اینکه انفاق باید به صورتی زشت و شر نباشد، مانند انفاق توأم با منت و اذیت، هم چنان که در جای دیگر به این نکته تصریح کرده می‌فرماید: <span class="aya" rel="2_262" data-words="7-15">ثم لا یتبعون ما أنفقوا منا و لا أذی</span>.<span class="footnote" rel="8" title="به دنبال انفاق منت نمی‌نهند و آزار نمی‌رسانند سوره بقره آیه ۲۶۲&quot;">*</span> </p> <p> سوره آل عمران آیه 117"               <code class="page" rel="2,243"/> و نیز فرموده: <span class="aya" rel="2_219" data-words="19-24">یسئلونک ما ذا ینفقون قل العفو</span><span class="footnote" rel="1" title="می‌پرسند چه انفاق کنند بگو ما زاد را سوره بقره آیه ۲۱۹&quot;">*</span>. </p> <h3>بحث روایتی‌ <span class="title" rel="2_215"> در ذیل آیه شریفه مذکوره و شان نزول آن </span> </h3> <p> در در المنثور از ابن عباس روایت کرده که گفت: من هیچ مردمی ندیدم که بهتر از اصحاب محمد ص باشند، چه به جز سیزده مساله از او نپرسیدند، تا آن جناب از دنیا رفت، و همه آن سؤالات در قرآن هست، از آن جمله است آیه: <span class="aya" rel="2_219" data-words="1-5">یسئلونکعن الخمر و المیسر</span>، و <span class="aya" rel="2_217" data-words="1-4">یسئلونک عن الشهر الحرام</span>، و <span class="aya" rel="2_220" data-words="6-8">یسئلونک عن الیتامی</span>، و <span class="aya" rel="2_222" data-words="2-4">یسئلونک عن المحیض</span>، و <span class="aya" rel="8_1" data-words="1-3">یسئلونک عن الأنفال</span>، و <span class="aya" rel="2_215" data-words="1-4">یسئلونک ما ذا ینفقون</span>، و خلاصه از آن جناب نپرسیدند مگر چیزی را که به حالشان سود داشت.<span class="footnote" rel="2" title="در المنثور ج ۱ ص ۲۴۴">*</span> در مجمع البیان در ذیل آیه نامبرده گفته است: در باره عمرو بن جموح-که پیر مردی سالخورده و ثروتمند بود-نازل شده، که پرسید: یا رسول اللَّه به چه چیز صدقه دهم، و به چه کسی دهم؟ خدای تعالی در پاسخ این آیه را فرستاد.<span class="footnote" rel="3" title="مجمع البیان ج ۲ ص ۳۹">*</span> مؤلف: این حدیث را در در المنثور از ابن منذر از ابن حیان روایت کرده، و گفتند: ایشان روایت را ضعیف دانسته‌اند، ولی ما می‌گوئیم علاوه بر آن با مضمون آیه هم منطبق نیست، چون در آیه تنها یک سؤال آمده آنهم سؤال از اینکه چه چیز انفاق کنند، و سخنی از اینکه به چه کسی انفاق کنند نیامده.<span class="footnote" rel="4" title="در المنثور ج ۱ ص ۲۵۳">*</span> و نظیر این روایت در عدم انطباق با آیه روایتی است که باز در المنثور از ابن جریر، و ابن منذر، از ابن جریح آورده که گفت: مؤمنین از رسول خدا ص پرسیدند اموال خود را به چه مصرفی برسانند؟ این آیه نازل شد، که <span class="aya" rel="2_215" data-words="1-9">یسئلونک ما ذا ینفقون؟ قل ما أنفقتم من خیر</span>... ، و این آیه مربوط به صدقات مستحبی است و زکات غیر اینها است. </p> <p>باز نظیر آن در ضعف و عدم انطباق با آیه روایتی است که در الدر المنثور از سدی نقل کرده که گفت: روزی که آیه نازل شد هنوز زکات واجب نشده بود و این آیه مربوط به مخارجی است         <code class="page" rel="2,244"/> که افراد برای خانواده خود می‌کنند، و صدقاتی است که می‌دهند، بعدا آیه زکات نازل شد و این آیه را نسخ کرد.<span class="footnote" rel="1" title="الدر المنثور">*</span> مؤلف: نسبت بین آیه زکات که می‌فرماید: <span class="aya" rel="9_103" data-words="1-4">خذ من أموالهم صدقة</span><span class="footnote" rel="2" title="از اموال آنان صدقه بگیر سوره توبه آیه ۱۰۴&quot;">*</span> و بین این آیه نسبت ناسخ و منسوخ نیست مگر اینکه معنای نسخ چیز دیگری باشد. </p> 
