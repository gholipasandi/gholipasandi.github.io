<h2 class="sura">سوره اسری مکی است و 111 آیه دارد</h2><h3 class="ayas">سوره الإسراء آیه ۱</h3><code class="section" rel="17_1-1"/><h3>ترجمه آیه</h3> <p> <span class="trans" rel="17_0">به نام خداوند بخشاینده مهربان- </span><span class="trans" rel="17_1">پاک و منزه است خدایی که در مبارک شبی بنده خود (محمد)  (ص) را از مسجد حرام (مکه معظمه) به مسجد اقصایی که پیرامونش را (به قدوم خاصان خود) مبارک ساخت، سیر داد تا آیات خود را به او بنمایاند که همانا خداوند شنوا و بیناست.  «۱» </span></p><h3>بیان آیه</h3> <p> این سوره پیرامون مساله توحید و تنزیه خدای تعالی از هر شریکی که تصور شود می‌باشد، و با اینکه در این مورد بحث می‌کند، اما مساله تسبیح خدا را بر مساله حمد و ثنای او غلبه داده، و بیشتر به قسم دوم پرداخته است، هم چنان که ابتدای آن را با جمله‌ <span class="aya" rel="17_1" data-words="1-4">سبحان الذی أسری بعبده...</span> شروع کرده و در خلال سوره هم پی در پی تسبیح او را تکرار نموده، یک جا فرموده: <span class="aya" rel="17_43" data-words="1-5">سبحانه و تعالی عما یقولون</span><span class="footnote" rel="1" title="سوره اسری، آیه ۱۷">*</span>، و جایی دیگر فرموده: <span class="aya" rel="17_93" data-words="20-22">قل سبحان ربی</span><span class="footnote" rel="2" title="سوره اسری، آیه ۲۰">*</span> و یا   <code class="page" rel="13,4"/> فرموده: <span class="aya" rel="17_108" data-words="1-4">و یقولون سبحان ربنا...</span><span class="footnote" rel="1" title="مجمع البیان، ج ۶، ص ۳۹۶">*</span>، و حتی در آیه‌ای که سوره به آن ختم می‌شود نیز معنای تسبیح خدای را متذکر گردیده و او را بر تنزهش از داشتن شریک و ولی و اتخاذ فرزند ستوده و فرموده است: <span class="aya" rel="17_111" data-words="1-25">و قل الحمد لله الذی لم یتخذ ولدا و لم یکن له شریک فی الملک و لم یکن له ولی من الذل و کبره تکبیرا</span><span class="footnote" rel="2" title="سوره نجم، آیه ۱۸">*</span>. </p> <h3> <span class="title" rel="17_1">نقل برخی اقوال در باره مدنی بودن بعضی از آیات سوره اسراء و اشاره به مفاد کلی این سوره مبارکه</span> </h3> <p> از آیات این سوره چنین بر می‌آید که از سوره‌های مکی است، ولی بنا بر قول بعضی از مفسرین بطوری که روح المعانی نقل نموده دو آیه از آن مدنی است، که عبارتند از: آیه‌ <span class="aya" rel="17_73" data-words="1-4">و إن کادوا لیفتنونک...</span> و آیه‌ <span class="aya" rel="17_76" data-words="1-4">و إن کادوا لیستفزونک...</span>. </p> <p>بعضی دیگر گفته‌اند که چهار آیه این سوره مدنی است یعنی آن دو آیه مذکور به اضافه آیه‌ <span class="aya" rel="17_60" data-words="1-8">و إذ قلنا لک إن ربک أحاط بالناس...</span>، و آیه‌ <span class="aya" rel="17_80" data-words="1-6">و قل رب أدخلنی مدخل صدق...</span><span class="footnote" rel="3" title="روح المعانی، ج ۱۵، ص ۲">*</span>. </p> <p>و از حسن نقل شده که گفته است: همه آیات این سوره جز پنج آیه‌اش مکی است، و آن پنج آیه عبارتند از آیه‌ <span class="aya" rel="17_33" data-words="1-4">و لا تقتلوا النفس...</span> و آیه‌ <span class="aya" rel="17_32" data-words="1-4">و لا تقربوا الزنی...</span> و آیه‌ <span class="aya" rel="17_57" data-words="1-3">أولئک الذین یدعون...</span> و آیه‌ <span class="aya" rel="17_78" data-words="1-2">أقم الصلاة...</span>، و آیه‌ <span class="aya" rel="17_26" data-words="1-4">و آت ذا القربی...</span><span class="footnote" rel="4" title="منهج الصادقین، ج ۵، ص ۲۹۳">*</span>. </p> <p>و از مقاتل نقل شده که گفته است که تمام سوره مکی است مگر پنج آیه زیر: <span class="aya" rel="17_73" data-words="1-4">و إن کادوا لیفتنونک...</span> و آیه‌ <span class="aya" rel="17_76" data-words="1-4">و إن کادوا لیستفزونک...</span> و آیه‌ <span class="aya" rel="17_60" data-words="1-4">و إذ قلنا لک...</span> و آیه‌ <span class="aya" rel="17_80" data-words="1-4">و قل رب أدخلنی...</span> و آیه‌ <span class="aya" rel="17_107" data-words="7-12">إن الذین أوتوا العلم من قبله...</span><span class="footnote" rel="5" title="روح المعانی، ج ۱۵، ص ۲">*</span>. </p> <p>و از قتاده و معدل از ابن عباس روایت شده که گفته است: همه آن مکی است مگر هشت آیه و آنها عبارتند از آیه‌ <span class="aya" rel="17_73" data-words="1-4">و إن کادوا لیفتنونک...</span> تا آیه‌ <span class="aya" rel="17_80" data-words="1-4">و قل رب أدخلنی...</span><span class="footnote" rel="6" title="منهج الصادقین، ج ۵، ص ۲">*</span>. </p> <p>و لیکن در مضامین آیات مذکور هیچ دلیلی بر اینکه در مدینه نازل شده باشند دیده نمی‌شود، و احکامی هم که در این آیات هست احکامی نیست که نزولش اختصاص به مدینه داشته باشد، چون نظائر آن در سوره‌های مکی نیز دیده می‌شود، مانند سوره انعام و اعراف. </p> <p>سوره مورد بحث هدفی را دنبال می‌کند که آن عبارت است از تسبیح خدای تعالی، این سوره مطلب را با اشاره به داستان معراج رسول خدا (ص) و سیر آن حضرت از مسجد الحرام به مسجد اقصی (که همان بیت المقدس باشد و بنائی است مرتفع           <code class="page" rel="13,5"/> (هیکل) که داوود و سلیمان (ع) برای بنی اسرائیل بنا نمودند، و خدا آن را خانه مقدس ایشان قرار داد) شروع نموده و متذکر شده است. </p> <p>آن گاه کلام را به مناسبت، به مقدرات بنی اسرائیل کشانده، از عزت و ذلت آنان و اینکه خداوند در هر روزگاری که او را اطاعت می‌کردند سربلندشان می‌کرده، و هر وقت که از در عصیان در می‌آمدند ذلیل و خوارشان می‌ساخته، سخن گفته و نیز کیفیت نزول کتاب بر آنان و پیرامون دعوت آنان به توحید و نفی شرک توضیح داده است. </p> <p>سپس به همین مناسبت کلام را به وضع این امت معطوف ساخته، که بر این امت نیز کتاب نازل کرده پس اگر اطاعت کنند اجرا می‌برند، و اگر عصیان بورزند عقاب می‌شوند، و ملاک کار ایشان مانند آنان به همان اعمالی است که می‌کنند، و به طور کلی با هر انسانی بر طبق عملش معامله می‌کنند، و سنت الهی در امتهای گذشته نیز بر همین منوال بوده است. </p> <p>پس آن گاه حقایق مهم و بسیاری از معارف مربوط به مبدأ و معاد و شرایع عامه از اوامر و نواهی و غیر آن را بیان می‌کند. </p> <p>و از آیات برجسته، در این سوره آیه شریفه <span class="aya" rel="17_110" data-words="1-12">قل ادعوا الله أو ادعوا الرحمن أیا ما تدعوا فله الأسماء الحسنی</span> -بگو چه خدا را بخوانید و چه رحمان را، به هر نامی که بخوانید برای او است اسمای حسنی<span class="footnote" rel="1" title="سوره صافات، آیه ۱۰">*</span> و نیز آیه <span class="aya" rel="17_20" data-words="1-14">کلا نمد هؤلاء و هؤلاء من عطاء ربک و ما کان عطاء ربک محظورا</span> -هر یک از طایفه مؤمن و غیر مؤمن را از عطاء پروردگارت مدد می‌رسانیم و عطاء پروردگار تو ممنوع نیست<span class="footnote" rel="2" title="سوره نجم، آیه ۹">*</span> و نیز آیه <span class="aya" rel="17_58" data-words="1-7">و إن من قریة إلا نحن مهلکوها</span> -و هیچ قریه‌ای نیست مگر آنکه ما هلاک کننده آنیم<span class="footnote" rel="3" title="سوره اسری، آیه ۵۸">*</span> و همچنین آیات دیگر، است. </p> <p><code class="aya" rel="17_1"/> <span class="aya" rel="17_1" data-words="1-8">سبحان الذی أسری بعبده لیلا من المسجد الحرام...</span>. </p> <p><span class="phrase">کلمه <em rel="fa_17_1_1-1" data-sentence="5:312">سبحان</em> اسم مصدر از ماده تسبیح به معنای تنزیه است، و همواره به طور اضافه استعمال می‌شود و در ترکیب، مفعول مطلقی است که قائم مقام و جانشین فعل است، بنا بر این تقدیر <em>سبحان اللَّه</em>  سبحت اللَّه تسبیحا است یعنی خدای را تنزیه می‌کنم تنزیه کردن مخصوصی، و آن تنزیه و مبری ساختن او از هر چیزیست که لایق ساحت قدسش نباشد.</span> </p> <p>       <code class="page" rel="13,6"/>و بیشتر در وقتی استعمال می‌شود که بخواهند اظهار تعجب کنند، ولی در این آیه به شهادت سیاق، برای تنزیه است نه تعجب، چون سیاق کلام و غرض از آن تنزیه خداست، هر چند بعضیها<span class="footnote" rel="1" title="سوره تکویر، آیه ۲۱">*</span> اصرار دارند که آن را برای تعجب بگیرند. </p> <h3> <span class="title" rel="17_1">معنای آیه شریفه: <span class="aya" rel="17_1" data-words="1-4">سبحان الذی أسری بعبده...</span> </span> </h3> <p> <span class="phrase">کلمه <em>اسراء</em> و همچنین کلمه <em rel="fa_17_1_3-3" data-sentence="34:249">سری</em> که ثلاثی مجرد آنست به معنای سیر در شب است، وقتی گفته می‌شود <em>سری و اسری</em> معنایش این است که فلانی در شب راه پیمود، و وقتی گفته می‌شود سری به و اسری به معنایش این است که او را شبانه سیر داد، و <em>سیر</em> مخصوص روز یا اعم از روز و شب می‌باشد.</span> </p> <p>و <span class="phrase">کلمه <em rel="fa_17_1_5-5" data-sentence="5:114">لیلا</em> مفعول فیه است و بودنش در کلام این معنا را افاده می‌کند که این سیر همه‌اش در شب انجام گرفت، هم رفتنش و هم برگشتنش.</span> </p> <p><span class="phrase">مراد از <em rel="fa_17_1_10-11" data-sentence="8:390">مسجد اقصی</em> به قرینه جمله‌ <span class="aya" rel="17_1" data-words="12-14">الذی بارکنا حوله</span> بیت المقدس است و کلمه <em rel="fa_17_1_11-11" data-sentence="178:267">اقصی</em> از ماده <em>قصو</em> و این ماده به معنای دوری است، و اگر مسجد بیت المقدس را مسجد الاقصی نامیده بدین جهت است که این مسجد نسبت به محل زندگی رسول خدا  (ص) و مخاطبینی که با اویند از مسجد الحرام خیلی دور است، زیرا محل زندگی ایشان شهر مکه است که مسجد الحرام در همانجا است.</span> </p> <p>و جمله‌ <span class="aya" rel="17_1" data-words="15-17">لنریه من آیاتنا</span> نتیجه این سیر دادن را بیان می‌کند و آن این است که پاره‌ای از آیات و نشانه‌های خود را به وی نشان دهد، و این که گفتیم: <em>پاره‌ای</em> به خاطر وجود کلمه <em>من</em> در کلام است. و سیاق کلام دلالت دارد بر اینکه آن آیات از آیات و نشانه‌های عظیمی بوده، هم چنان که در آیه دیگری در داستان معراج به این معنا تصریح نموده و فرموده است <span class="aya" rel="53_18" data-words="1-6">لقد رأی من آیات ربه الکبری</span> -آیه‌های بزرگی از آیات پروردگارش را مشاهده نمود<span class="footnote" rel="2" title="مجمع البیان، ج ۶، ص ۳۹۵">*</span>. </p> <p>و اینکه فرمود: <span class="aya" rel="17_1" data-words="18-21">إنه هو السمیع البصیر</span> بیان علت سیر دادن او به منظور نشان دادن آیات است، یعنی خدا چون شنوا بگفته‌های بندگان و بینای به افعال ایشان است و تقاضای حال رسول خود را دید که چنین اکرامی را اقتضاء می‌کرد لذا او را برای نشان دادن پاره‌ای از آیات و نشانه‌هایش شبانه سیر داد. </p> <p>در این آیه شریفه التفات و نکته‌ای به کار رفته و آن التفات از غیبت به تکلم با غیر     <code class="page" rel="13,7"/> است، آنجا که فرموده: <span class="aya" rel="17_1" data-words="13-17">بارکنا حوله لنریه من آیاتنا</span> زیرا در آغاز کلام خدای را غایب گرفته و در اینجا به صورت متکلم آورد و گفت: مبارک کردیم پیرامون آن را و دوباره خدای را غایب گرفته فرمود: او شنوا و بینا است و وجه آن این است که خواست بدین معنا اشاره کند که این اسراء شبانه و آثار مترتب بر آن یعنی نشان دادن آیات امری بوده که از ساحت عظمت و کبریایی و موطن عزت و جبروت حق تعالی صادر شده، و در آن سلطنت عظمای او به کار رفته، و خداوند با آیات کبرای خود برای او تجلی کرده است و اگر این التفات به کار نمی‌رفت و گفته می‌شد: <em>لیریه من آیاته</em> تا از آیات خود به او نشان دهد و یا تعبیر دیگری نظیر آن می‌کرد این نکته حاصل نمی‌شد. </p> <p>و معنای آیه این است که: باید تنزیه کند تنزیه کردن مخصوصی آن خدایی را که با عظمت و کبریائیش بنده خود محمد (ص) را شبانه سیر داد، نهایت قدرت و سلطنت خود را به وی نشان داده در دل یک شب او را از مسجد الحرام به سوی مسجد اقصی برده که همان بیت المقدسی است که پیرامونش را مبارک گردانیده بود، و این بدان جهت است که عظمت و کبریایی و آیات کبرای خود را به وی بنمایاند، چون او شنوای به گفتار و بصیر و دانای به حال او بود، و می‌دانست که او لایق چنین عنایت و مکرمتی هست . </p> <h3>بحث روایتی‌ <span class="title" rel="17_1">روایتی مفصل در شرح واقعه <em>اسراء</em> و <em>معراج</em>  و آنچه پیامبر (صلی اللَّه علیه و آله) در شب معراج دید و شنید</span> </h3> <p> قمی در تفسیر خود از پدرش از ابن ابی عمیر از هشام بن سالم از امام صادق (ع) روایت کرده که فرمود: جبرئیل و میکائیل و اسرافیل براق را برای رسول خدا (ص) آوردند، یکی مهار آن را گرفت و دیگری رکابش را و سومی جامه رسول خدا  (ص) را در هنگام سوار شدن مرتب کرد، در این موقع براق بنای چموشی گذاشت که جبرئیل او را لطمه‌ای زد و گفت: آرام باش ای براق، قبل از این پیغمبر، هیچ پیغمبری سوار تو نشده، و بعد از این هم کسی همانند او، سوارت نخواهد شد. </p> <p>آن گاه اضافه فرمود که براق بعد از لطمه آرام شد و او را مقداری که خیلی زیاد هم نبود بالا برد، در حالی که جبرئیل هم همراهش بود، و آیات خدایی را از آسمان و زمین به وی نشان می‌داد. رسول خدا (ص) خودش فرموده: که در حین رفتن ناگهان یک منادی از سمت راست ندایم داد که هان ای محمد!ولی من پاسخ نگفته و توجهی به او نکردم. <code class="page" rel="13,8"/> منادی دیگر از طرف چپ ندایم داد که هان ای محمد!به او نیز پاسخ نگفته و توجهی ننمودم، زنی با دست و ساعد برهنه و غرق در زیورهای دنیوی به استقبالم آمد و گفت ای محمد به من نگاه کن تا با تو سخن گویم به او نیز توجهی نکردم و هم چنان پیش می‌رفتم که ناگهان آوازی شنیدم و از شنیدنش ناراحت شدم، از آن نیز گذشتم، اینجا بود که جبرائیل مرا پایین آورد و گفت ای محمد، نماز بخوان من مشغول نماز شدم سپس گفت هیچ می‌دانی کجا است که نماز می‌خوانی؟ گفتم نه، گفت: طور سینا است، همانجا است که خداوند با موسی تکلم کرد، تکلمی مخصوص، آن گاه سوار شدم، خدا می‌داند که چقدر رفتیم که به من گفت پیاده شو و نماز بگزار. من پایین آمده نماز گزاردم، گفت: هیچ می‌دانی کجا نماز خواندی؟ گفتم نه، گفت این بیت اللحم بود، و بیت اللحم ناحیه‌ایست از زمین بیت المقدس که عیسی بن مریم در آنجا متولد شد. </p> <p>آن گاه سوار شده براه افتادیم تا به بیت المقدس رسیدیم، پس براق را به حلقه‌ای که قبلا انبیاء مرکب خود را به آن می‌بستند بسته وارد شدم در حالی که جبرئیل همراه و در کنارم بود، در آنجا به ابراهیم خلیل و موسی و عیسی در میان عده‌ای از انبیاء که خدا می‌داند چقدر بودند برخورد نمودم که همگی به خاطر من اجتماع کرده بودند و مهیای نماز بودند و من شکی نداشتم در اینکه به زودی جبرئیل جلو می‌ایستد و بر همه ما امامت می‌کند ولی وقتی صف نماز مرتب شد جبرئیل بازوی مرا گرفت و جلو برد و بر آنان امامت نمودم و البته غرور و عجبی نیست. </p> <p>آن گاه خازنی نزدم آمد در حالی که سه ظرف همراه داشت یکی شیر و دیگری آب و سومی شراب و شنیدم که می‌گفت اگر آب را بگیرد هم خودش و هم امتش غرق می‌شوند و اگر شراب را بگیرد هم خودش و هم امتش گمراه می‌گردند و اگر شیر را بگیرد خود هدایت شده و امتش نیز هدایت می‌شوند. </p> <p>آن گاه فرمود من شیر را گرفتم و از آن آشامیدم، جبرئیل گفت هدایت شدی و امتت نیز هدایت شدند آن گاه از من پرسید در مسیرت چه دیدی؟ گفتم صدای هاتفی را شنیدم که از طرف راستم مرا صدا زد. پرسید آیا تو هم جوابش را دادی؟ گفتم نه و هیچ توجهی به آن نکردم گفت او مبلغ یهود بود اگر پاسخش گفته بودی امتت بعد از خودت به یهودی‌گری می‌گرائیدند، سپس پرسید دیگر چه دیدی؟ گفتم هاتفی از طرف چپم صدایم زد، پرسید آیا تو هم جوابش گفتی؟ گفتم نه و توجهی هم نکردم، گفت او داعی مسیحیت بود اگر جوابش می‌دادی امتت بعد از تو مسیحی می‌شدند آن گاه پرسید چه کسی در روبرویت ظاهر شد؟ <code class="page" rel="13,9"/> گفتم زنی دیدم با بازوانی برهنه که همه زیورهای دنیوی بر او بود به من گفت: ای محمد به سوی من بنگر، تا با تو سخن گویم، جبرئیل پرسید آیا تو هم با او سخن گفتی؟ گفتم نه سخن گفتم و نه به او توجهی کردم، گفت او دنیا بود اگر با او همکلام می‌شدی امتت دنیا را بر آخرت ترجیح می‌دادند. </p> <p>آن گاه آوازی هول‌انگیز شنیدم که مرا به وحشت انداخت جبرئیل گفت ای محمد می‌شنوی؟ گفتم آری، گفت این سنگی است که من هفتاد سال قبل از لب جهنم به داخل آن پرتاب کرده‌ام الآن در قعر جهنم جای گرفت و این صدا از آن بود، اصحاب می‌گویند به همین جهت رسول خدا (ص) تا زنده بود خنده نکرد. </p> <p>آن گاه فرمود: جبرئیل بالا رفت و من هم با او بالا رفتم تا به آسمان دنیا رسیدیم و در آن فرشته‌ای را دیدم که او را اسماعیل می‌گفتند و هم او بود صاحب خطفه که خدای عز و جل در باره‌اش فرموده: <span class="aya" rel="37_10" data-words="1-7">إلا من خطف الخطفة فأتبعه شهاب ثاقب</span> -مگر کسی که خبر را برباید پس تیر شهاب او را دنبال می‌کند<span class="footnote" rel="1" title="سوره آل عمران آیه ۶۸">*</span> و او هفتاد هزار فرشته زیر فرمان داشت که هر یک از آنان هفتاد هزار فرشته دیگر زیر فرمان داشتند فرشته مذکور پرسید ای جبرئیل، این کیست همراه تو؟ گفت این محمد رسول خدا (ص) است، پرسید: مبعوث هم شده؟ گفت آری، فرشته در را باز کرد من به او سلام کردم او نیز به من سلام کرد من جهت او استغفار کردم او هم جهت من استغفار کرد و گفت مرحبا به برادر صالح و پیغمبر صالح و همچنین ملائکه یکی پس از دیگری به ملاقاتم می‌آمدند تا به آسمان دوم وارد شدم در آنجا هیچ فرشته‌ای ندیدم مگر آنکه خوش و خندانش یافتم تا اینکه فرشته‌ای دیدم که از او مخلوقی بزرگتر ندیده بودم، فرشته‌ای بود کریه المنظر و غضبناک او نیز مانند سایرین با من برخورد نمود، هر چه آنها گفتند او نیز بگفت و هر دعا که ایشان در حقم نمودند او نیز کرد، اما در عین حال هیچ خنده نکرد، آن چنان که دیگر ملائکه می‌کردند، پرسیدم: ای جبرئیل این کیست که این چنین مرا به فزع انداخت؟ گفت: جا دارد که ترسیده شود خود ما هم همگی از او می‌ترسیم او خازن و مالک جهنم است، و تا کنون خنده نکرده، و از روزی که خدا او را متصدی جهنم نموده تا به امروز روز به روز بر غضب غیظ خود نسبت به دشمنان خدا و گنهکاران-می‌افزاید، و خداوند به دست او از ایشان انتقام می‌گیرد، و اگر بنا بود به روی احدی تبسم کند، چه آنها که قبل از تو بودند و چه بعدیها قطعا به روی تو تبسم می‌کرد، پس من بر او سلام کردم و او بر من سلام کرده به نعیم بهشت بشارتم داد. </p> <p>   <code class="page" rel="13,10"/> پس من به جبرئیل گفتم آیا ممکن است او را فرمان دهی تا آتش دوزخ را به من نشان دهد؟ جبرئیل (یعنی همان کسی که خداوند در باره‌اش فرمود <span class="aya" rel="81_21" data-words="1-3">مطاع ثم أمین</span><span class="footnote" rel="1" title="سوره رعد، آیه ۲۹">*</span>) گفت آری‌، و به آن فرشته گفت: ای مالک، آتش را به محمد نشان بده، او پرده جهنم را بالا زد، و دری از آن را باز نمود لهیب و شعله‌ای از آن بیرون جست و به سوی آسمان سر کشید و هم چنان بالا رفت که گمان کردم مرا نیز خواهد گرفت، به جبرئیل گفتم دستور بده پرده‌اش را بیندازد، او نیز مالک را گفت تا به حال اولش برگردانید. </p> <p>آن گاه به سیر خود ادامه دادم، مردی گندم‌گون و فربه را دیدم از جبرئیل پرسیدم این کیست؟ گفت: این پدرت آدم است، سپس مرا معرفی بر آدم نمود و گفت: این ذریه تو است، آدم گفت (آری) روحی طیب و بویی طیب از جسدی طیب. </p> <p>رسول خدا (ص) به اینجا که رسید سوره مطففین را از آیه هفدهم که می‌فرماید: <span class="aya" rel="83_18-21" data-words="1-15">کلا إن کتاب الأبرار لفی علیین، و ما أدراک ما علیون، کتاب مرقوم، یشهده المقربون</span> تا آخر سوره را تلاوت فرمود، پس آن گاه فرمود: من به پدرم آدم سلام کردم، او هم بر من سلام کرد، من جهت او استغفار نموده او هم جهت من استغفار کرد و گفت مرحبا به فرزند صالحم پیغمبر صالح و مبعوث در روزگار صالح، آن گاه به فرشته‌ای از فرشتگان گذشتم که در مجلسی نشسته بود، فرشته‌ای بود که همه دنیا در میان دو زانویش قرار داشت، در این میان دیدم لوحی از نور در دست دارد و آن را مطالعه می‌کند، و در آن چیزی نوشته بود، و او سرگرم دقت در آن بود، نه به چپ می‌نگریست و نه به راست و قیافه‌ای (چون قیافه مردم) اندوهگین به خود گرفته بود، پرسیدم: این کیست ای جبرئیل؟ گفت: این ملک الموت است که دائما سرگرم قبض ارواح می‌باشد، گفتم مرا نزدیکش ببر قدری با او صحبت کنم وقتی مرا نزدیکش برد سلامش کردم و جبرئیل وی را گفت که این محمد نبی رحمت است که خدایش به سوی بندگان گسیل و مبعوث داشته عزرائیل مرحبا گفت و با جواب سلام تحیتم داد و گفت: ای محمد مژده باد ترا که تمامی خیرات را می‌بینم که در امت تو جمع شده. </p> <p>گفتم حمد خدای منان را که منتها بر بندگان خود دارد، این خود از فضل پروردگارم می‌باشد آری رحمت او شامل حال منست، جبرئیل گفت این از همه ملائکه شدید العمل‌تر است پرسیدم آیا هر که تا کنون مرده و از این به بعد می‌میرد او جانش را می‌گیرد؟ گفت آری از خود عزرائیل پرسیدم آیا هر کس در هر جا به حال مرگ می‌افتد تو او را می‌بینی و در آن   <code class="page" rel="13,11"/>-واحد بر بالین همه آنها حاضر می‌شوی؟ گفت آری. </p> <p>ملک الموت اضافه کرد که در تمامی دنیا در برابر آنچه خدا مسخر من کرده و مرا بر آن سلطنت داده بیش از یک پول سیاه نمی‌ماند که در دست مردی باشد و آن را در دست بگرداند و هیچ خانه‌ای نیست مگر آنکه در هر روز پنج نوبت وارسی می‌کنم و وقتی می‌بینم مردمی برای مرده خود گریه می‌کنند می‌گویم گریه مکنید که باز نزد شما بر می‌گردم و آن قدر می‌آیم و می‌روم تا احدی از شما را باقی نگذارم. </p> <p>رسول خدا (ص) فرمود ای جبرئیل فوق مرگ واقعه‌ای نیست!جبرئیل گفت بعد از مرگ شدیدتر از خود مرگ است. </p> <p>آن گاه فرمود به راه خود ادامه دادیم تا به مردمی رسیدیم که پیش رویشان طعامهایی از گوشت پاک و طعامهایی دیگر از گوشت ناپاک بود. ناپاک را می‌خوردند و پاک را فرو می‌گذاشتند پرسیدم ای جبرئیل اینها کیانند؟ گفت اینها حرام خوران از امت تو هستند که حلال را کنار گذاشته و از حرام استفاده می‌برند. </p> <p>فرمود آن گاه فرشته‌ای از فرشتگان را دیدم که خداوند امر او را عجیب کرده بود بدین صورت که نصفی از جسد او را از آتش و نصف دیگرش را از یخ آفریده بود که نه آتش یخ را آب می‌کرد و نه یخ آتش را خاموش و او با صدای بلند می‌گفت: منزه است خدایی که حرارت این آتش را گرفته نمی‌گذارد این یخ را آب کند، و برودت یخ را گرفته نمی‌گذارد این آتش را خاموش سازد، بار الها ای خدایی که میان آتش و آب را سازگاری دادی میان دلهای بندگان با ایمانت الفت قرار ده ، پرسیدم ای جبرئیل این کیست؟ گفت فرشته‌ایست که خدا او را به اکناف آسمان و اطراف زمین‌ها موکل نموده و او خیرخواه‌ترین ملائکه است نسبت به بندگان مؤمن از سکنه زمین، و از روزی که خلق شده همواره این دعا را که شنیدی به جان آنان می‌کند. </p> <p>و دو فرشته در آسمان دیدم که یکی می‌گفت پروردگارا به هر کسی که انفاق می‌کند خلف و جایگزینی عطا کن و به هر کسی که از انفاق دریغ می‌ورزد تلف و کمبودی ده. </p> <p>آن گاه به سیر خود ادامه داده به اقوامی برخوردم که لبهایی داشتند مانند لبهای شتر، گوشت پهلویشان را قیچی می‌کردند و به دهانشان می‌انداختند، از جبرئیل پرسیدم اینها کیانند؟ گفت سخن‌چینان و مسخره‌کنندگانند. </p> <p>باز به سیر خود ادامه داده به مردمی برخوردم که فرق سرشان را با سنگ‌های بزرگ می‌کوبیدند پرسیدم اینها کیانند؟ گفت آنان که نماز عشاء نخوانده می‌خوابند. </p> <p><code class="page" rel="13,12"/> باز به سیر خود ادامه دادم به مردمی برخوردم که آتش در دهانشان می‌انداختند و از پائینشان بیرون می‌آمد پرسیدم اینها کیانند گفت اینها کسانی هستند که اموال یتیمان را به ظلم می‌خورند که در حقیقت آتش می‌خورند و بزودی به سعیر جهنم می‌رسند. </p> <p>آن گاه پیش رفته به اقوامی برخوردم که از بزرگی شکم احدی از ایشان قادر به برخاستن نبود از جبرئیل پرسیدم اینها چه کسانی هستند؟ گفت اینها کسانی هستند که ربا می‌خورند، بر نمی‌خیزند مگر برخاستن کسی که شیطان ایشان را مس نموده و در نتیجه احاطه‌شان کرده. </p> <p>در این میان به راه آل فرعون بگذشتم که صبح و شام بر آتش عرضه می‌شدند و می‌گفتند پروردگارا قیامت کی بپا می‌شود. </p> <p>رسول خدا (ص) فرمود: پس از آنجا گذشته به عده‌ای از زنان برخوردم که به پستانهای خود آویزان بودند، از جبرئیل پرسیدم اینها چه کسانی هستند؟ گفت اینها زنانی هستند که اموال همسران خود را به اولاد دیگران ارث می‌دادند آن گاه رسول خدا (ص) فرمود: غضب خداوند شدت یافت در باره زنی که فرزندی را که از یک فامیل نبوده داخل آن فامیل کرده و او در آن فامیل به عورات ایشان واقف گشته اموال آنان را حیف و میل کرده است. </p> <p>آن گاه فرمود:  (از آنجا گذشته) به عده‌ای از فرشتگان خدا برخوردم که خدا به هر نحو که خواسته خلقشان کرده و صورت‌هایشان را هر طور خواسته قرار داده هیچ یک از اعضای بدنشان نبود مگر آنکه جداگانه از همه جوانب و به آوازهای مختلف خدا را حمد و تسبیح می‌کردند، و فریاد آنان به ذکر و گریه از ترس خدا بلند بود، من از جبرئیل پرسیدم اینها چه کسانی هستند؟ گفت خداوند اینها را همین طور که می‌بینی خلق کرده و از روزی که خلق شده‌اند هیچیک از آنان به رفیق بغل دستی خود نگاه نکرده و حتی یک کلمه با او حرف نزده از ترس و خشوع در برابر خدا به بالای سر خود و پائین پایشان نظر نینداخته‌اند من به ایشان سلام کرده ایشان بدون اینکه به من نگاه کنند با اشاره جواب دادند، آری خشوع در برابر خدا اجازه چنین توجهی را به ایشان نمی‌داد، جبرئیل مرا معرفی نمود، و گفت: این محمد پیغمبر رحمت است که خدایش به سوی بندگان خود به عنوان نبوت و رسالت فرستاده، آری این خاتم النبیین و سید المرسلین است، آیا با او هم حرف نمی‌زنید؟ ملائکه وقتی این حرف را شنیدند روی به من آورده سلام کردند و احترام نمودند، و مرا و امتم را به خیر مژده دادند. </p> <p>سپس به آسمان دوم صعود کردیم، در آنجا ناگهان به دو مرد برخوردیم که شکل هم بودند، از جبرئیل پرسیدم، این دو تن کیانند؟ جبرئیل گفت اینان دو پسر خاله‌های تو یحیی و <code class="page" rel="13,13"/> عیسی بن مریم (ع)، من بر آن دو سلام کردم، ایشان نیز بر من سلام کردند، و برایم طلب مغفرت نموده من هم برای ایشان طلب مغفرت کردم به من گفتند مرحبا به برادر صالح و پیغمبر صالح، در این میان نگاهم به ملائکه‌ای افتاد که در حال خشوع بودند، خداوند چهره‌هایشان را آن طور که خواسته قرار داده بود احدی از ایشان نبود مگر اینکه خدای را با صوتهای مختلف حمد و تسبیح می‌کردند. </p> <p>آن گاه به آسمان سوم صعود کردیم در آنجا به مردی برخوردم که صورتش آن قدر زیبا بود که از هر خلق دیگری زیباتر بود، آن چنان که ماه شب چهارده از ستارگان زیباتر است، از جبرئیل پرسیدم این کیست؟ گفت: این برادرت یوسف است، من بر او سلام کردم و جهتش استغفار نمودم او هم به من سلام کرده برایم طلب مغفرت نمود، و گفت مرحبا به پیغمبر صالح و برادر صالح و مبعوث در زمان صالح. </p> <p>در این بین ملائکه‌ای را دیدم که در حال خشوع بودند به همان نحوی که در باره ملائکه آسمان دوم توصیف کردم جبرئیل همان حرفهایی را که در آسمان دوم در معرفی من زد اینجا نیز همان را تکرار نمود ایشان هم همان عکس العمل را نشان دادند. </p> <p>آن گاه به سوی آسمان چهارم صعود نمودیم در آنجا مردی را دیدم از جبرئیل پرسیدم این مرد کیست؟ گفت این ادریس است که خداوند به مقام بلندی رفعتش داده، من به او سلام کرده برایش طلب مغفرت نمودم، او نیز جواب سلامم داد، و برایم طلب مغفرت نمود و از ملائکه در حال خشوع همان را دیدم که در آسمانهای قبل دیده بودیم همه مرا و امتم را بشارت به خیر دادند، به علاوه آنها در آنجا فرشته‌ای دیدم که بر تخت نشسته هفتاد هزار فرشته زیر فرمان داشت که هر یک از آنها هفتاد هزار ملک زیر فرمان داشتند در اینجا به خاطر مبارک رسول خدا (ص) خطور کرد که نکند این همان باشد، پس جبرئیل با صیحه و فریاد به او گفت بایست و او اطاعتش نموده بپا خاست و تا قیامت هم چنان خواهد ایستاد. </p> <p>آن گاه به آسمان پنجم صعود کردیم در آنجا مردی سالخورده و بزرگ چشم دیدم که بعمرم، پیر مردی به آن عظمت ندیده بودم، نزد او جمع کثیری از امتش بودند من از کثرت ایشان خوشم آمد، از جبرئیل پرسیدم این کیست؟ گفت: این پیغمبری است که امتش دوستش می‌داشتند، این هارون پسر عمران است، من سلامش کردم، جوابم را داد برایش طلب مغفرت کردم او نیز برای من طلب مغفرت نمود، در همان آسمان باز از ملائکه در حال خشوع همان را دیدم که در آسمانهای قبلی دیده بودم. </p> <p>آن گاه به آسمان ششم صعود نمودیم، در آنجا مردی بلند بالا و گندم‌گون دیدم که<code class="page" rel="13,14"/> گویی از شنوه (قبیله معروف عرب) بود، و اگر هم دو تا پیراهن روی هم می‌پوشید باز موی بدنش از آنها بیرون می‌آمد، و شنیدم که می‌گفت: بنی اسرائیل گمان کردند که من محترم‌ترین فرزندان آدم نزد پروردگار هستم و حال آنکه این مرد گرامی‌تر از من است از جبرئیل پرسیدم این کیست؟ گفت: این برادر تو موسی بن عمران است، پس او را سلام کردم او نیز به من سلام کرد، سپس برای همدیگر استغفار نمودیم، و باز در آنجا از ملائکه در حال خشوع همانها را دیدم که در آسمان‌های قبلی دیده بودم. </p> <p>رسول خدا (ص) سپس فرمود آن گاه به آسمان هفتم صعود نمودیم و در آنجا به هیچ فرشته از فرشتگان عبور نکردیم مگر آنکه می‌گفتند ای محمد حجامت کن و به امتت بگو حجامت کنند، در ضمن در آنجا مردی دیدم که سر و ریشش جو گندمی، و بر کرسی نشسته بود از جبرئیل پرسیدم این کیست که تا آسمان هفتم بالا آمده و کنار بیت المعمور در جوار پروردگار عالم مقام گرفته؟ گفت: ای محمد این پدر تو ابراهیم است در اینجا محل تو و منزل پرهیزکاران از امت تو است، آن گاه رسول خدا (ص) این آیه را تلاوت فرمود: <span class="aya" rel="3_68" data-words="1-16">إن أولی الناس بإبراهیم للذین اتبعوه و هذا النبی و الذین آمنوا و الله ولی المؤمنین</span><span class="footnote" rel="1" title="تفسیر قمی، ج ۲، ص ۳ الی ص ۱۲">*</span>. </p> <p>پس به وی سلام کردم، بعد از جواب سلامم گفت: مرحبا به پیغمبر صالح و فرزند صالح و مبعوث در روزگار صالح، در آنجا نیز از ملائکه در حال خشوع همان را دیدم که در دیگر آسمانها دیده بودم، ایشان نیز مرا و امتم را به خیر بشارت دادند. </p> <p>رسول خدا (ص) اضافه کرد که در آسمان هفتم دریاها از نور دیدم که آن چنان تلألؤ داشتند که چشم‌ها را خیره می‌ساخت و دریاها از ظلمت و دریاها از رنج دیدم که نعره می‌زد و هر وقت وحشت مرا می‌گرفت یا منظره هول‌انگیزی می‌دیدم از جبرئیل پرسش می‌کردم، می‌گفت بشارت باد ترا ای محمد شکر این کرامت الهی را بجای آور و خدای را در برابر این رفتاری که با تو کرد سپاسگزاری کن، خداوند هم دل مرا با گفتار جبرئیل سکونت و آرامش می‌داد وقتی اینگونه تعجب‌ها و وحشت‌ها و پرسشهایم بسیار شد جبرئیل گفت: ای محمد!آنچه می‌بینی به نظرت عظیم و تعجب‌آور می‌آید، اینها که می‌بینی یک خلق از مخلوقات پروردگار تو است، پس فکر کن خالقی که اینها را آفریده چقدر بزرگ است با اینکه آنچه تو ندیده‌ای خیلی بزرگتر است از آنچه دیده‌ای آری میان خدا و خلقش هفتاد هزار حجابست و از همه خلایق نزدیک‌تر به خدا من و اسرافیلم و بین ما و خدا   <code class="page" rel="13,15"/> چهار حجاب فاصله است حجابی از نور حجابی از ظلمت حجابی از ابر و حجابی از آب. </p> <p>رسول خدا (ص) افزود از عجائب مخلوقات خدا (که هر کدام بر آنچه که خواسته اوست مسخر ساخته) خروسی را دیدم که دو بالش در بطون زمینهای هفتم و سرش نزد عرش پروردگار است و این خود فرشته‌ای از فرشتگان خدای تعالی است که او را آن چنان که خواسته خلق کرده، دو بالش در بطون زمینهای هفتم و رو به بالا گرفته بود تا سر از هوا در آورد و از آنجا به آسمان هفتم و از آنجا هم چنان بالا گرفته بود تا اینکه شاخش به عرش خدا نزدیک شده بود. </p> <p>و شنیدم که می‌گفت: منزه است پروردگار من هر چه هم که بزرگ باشی نخواهی دانست که پروردگارت کجا است، چون شان او عظیم است و این خروس دو بال در شانه داشت که وقتی باز می‌کرد از شرق و غرب می‌گذشت و چون سحر می‌شد بالها را باز می‌کرد و به هم می‌زد و به تسبیح خدا بانگ بر می‌داشت و می‌گفت: منزه است خدای ملک قدوس، منزه است خدای کبیر متعال، معبودی نیست جز خدای حی قیوم و وقتی این جملات را می‌گفت، خروس‌های زمین همگی شروع به تسبیح نموده بالها را به هم می‌زدند، و مشغول خواندن می‌شدند و چون او ساکت می‌شد همه آنها ساکت می‌گشتند. خروس مذکور پرهایی ریز و سبز رنگ و پری سفید داشت که سفیدیش سفیدتر از هر چیز سفیدی بود که تا آن زمان دیده بودم و زغب (پرهای ریز) سبزی هم زیر پرهای سفید داشت آنهم سبزتر از هر چیز سبزی بود که دیده بودم. </p> <p>رسول خدا (ص) چنین ادامه داد که: سپس به اتفاق جبرئیل به راه افتاده وارد بیت المعمور شدم، در آنجا دو رکعت نماز خواندم و عده‌ای از اصحاب خود را در کنار خود دیدم که عده‌ای لباسهای نو به تن داشتند و عده‌ای دیگر لباسهایی کهنه، آنها که لباسهای نو در برداشتند با من به بیت المعمور روانه شدند و آن نفرات دیگر بجای ماندند. </p> <p>از آنجا بیرون رفتم دو نهر را در اختیار خود دیدم یکی از آنها به نام <em>کوثر</em> دیگری به نام <em>رحمت</em> از نهر کوثر آب خوردم و در نهر رحمت شستشو نمودم آن گاه هر دو برایم رام شدند تا آنکه وارد بهشت گشتم که ناگهان در دو طرف آن خانه‌های خودم و اهل بیتم را مشاهده کردم و دیدم که خاکش مانند مشک معطر بود، دختری را دیدم که در نهرهای بهشت غوطه‌ور بود، پرسیدم دختر!تو از کیستی؟ گفت از آن زید بن حارثه می‌باشم صبح این مژده را به زید دادم. </p> <p>نگاهم به مرغان بهشت افتاد که مانند شتران بختی (عجمی) بودند انار بهشت را دیدم<code class="page" rel="13,16"/> که مانند دلوهای بزرگ بود، درختی دیدم که آن قدر بزرگ بود که اگر مرغی می‌خواست دور تنه آن را طی کند، می‌بایست هفتصد سال پرواز کند و در بهشت هیچ خانه‌ای نبود مگر اینکه شاخه‌ای از آن درخت بدانجا سر کشیده بود. از جبرئیل پرسیدم این درخت چیست؟ گفت این درخت <em>طوبی</em> است که خداوند آن را به بندگان صالح خود وعده داده، و فرموده:  <span class="aya" rel="13_29" data-words="6-10">طوبی لهم و حسن مآب</span> -طوبی و سرانجام نیک مر ایشان راست<span class="footnote" rel="1" title="امالی شیخ صدوق، ص ۳۶۳، مجلس ۶۹، ح ۱">*</span>. </p> <p>رسول خدا (ص) فرمود وقتی وارد بهشت شدم به خود آمدم و از جبرئیل از آن دریاهای هول‌انگیز و عجائب حیرت‌انگیز آن سؤال نمودم، گفت اینها سیر اوقات و حجابهایی است که خداوند به وسیله آنها خود را در پرده انداخته و اگر این حجابها نبود نور عرش تمامی آنچه که در آن بود را پاره می‌کرد و از پرده بیرون می‌ریخت. </p> <p>آن گاه به درخت سدرة المنتهی رسیدم که یک برگ آن امتی را در سایه خود جای می‌داد و فاصله من با آن درخت همان قدر بود که‌خدای تعالی در باره‌اش فرمود: <span class="aya" rel="53_9" data-words="2-5">قاب قوسین أو أدنی</span><span class="footnote" rel="2" title="منهج الصادقین، ج ۵، ص ۲۵۲">*</span> در اینجا بود که خداوند ندایم داد و فرمود: <span class="aya" rel="2_285" data-words="1-7">آمن الرسول بما أنزل إلیه من ربه</span> در پاسخ، از قول خودم و امتم عرض کردم: <span class="aya" rel="2_285" data-words="8-34">و المؤمنون کل آمن بالله و ملائکته و کتبه و رسله لا نفرق بین أحد من رسله و قالوا سمعنا و أطعنا غفرانک ربنا و إلیک المصیر</span> خدای تعالی فرمود: <span class="aya" rel="2_286" data-words="1-13">لا یکلف الله نفسا إلا وسعها لها ما کسبت و علیها ما اکتسبت</span> عرض کردم: <span class="aya" rel="2_286" data-words="14-20">ربنا لا تؤاخذنا إن نسینا أو أخطأنا</span> خدای تعالی فرمود تو را مؤاخذه نمی‌کنم عرض کردم: <span class="aya" rel="2_286" data-words="21-32">ربنا و لا تحمل علینا إصرا کما حملته علی الذین من قبلنا</span> خداوند تعالی خطاب فرمود: نه، تحمیلت نمی‌کنم ، من عرض کردم‌ <span class="aya" rel="2_286" data-words="33-55">ربنا و لا تحملنا ما لا طاقة لنا به و اعف عنا و اغفر لنا و ارحمنا أنت مولانا فانصرنا علی القوم الکافرین</span><span class="footnote" rel="3" title="سوره بقره، آیه ۲۸۵ و ۲۸۶">*</span> خدای تعالی فرمود: این را که خواستی به تو و به امت تو دادم. </p> <p>امام صادق (ع) در اینجا فرمود: هیچ میهمانی به درگاه خدا گرامی‌تر از رسول خدا (ص)  (در آن وقتی که این تقاضاها را برای امتش می‌کرد) نبوده است . </p> <p>رسول خدا (ص) عرض کرد: پروردگارا تو به انبیایت فضائلی کرامت فرمودی، به من نیز عطیه‌ای کرامت کن، فرمود: به تو نیز در میان آنچه که داده‌ام دو کلمه عطیه داده‌ام که در زیر عرشم نوشته شده، و آن کلمه: لا حول و لا قوة الا باللَّه و کلمه:       <code class="page" rel="13,17"/> لا منجی منک الا الیک می‌باشد. </p> <p>رسول خدا (ص) فرمود: در اینجا بود که ملائکه کلامی را به من آموختند، تا در هر صبح و شام بخوانم، و آن این است:  اللهم ان ظلمی اصبح مستجیرا بعفوک و ذنبی اصبح مستجیرا بمغفرتک و ذلی اصبح مستجیرا بعزتک، و فقری اصبح مستجیرا بغناک و وجهی الفانی اصبح مستجیرا بوجهک الباقی الذی لا یفنی-خدایا اگر ظلم می‌کنم دلگرم به عفو توام و اگر گناه می‌کنم پناهنده به مغفرتت هستم، خدایا ذلتم از دلگرمی به عزت تو است و فقرم پناهنده به غنای تو است و وجه فانیم مستجیر به وجه باقی تو و من این را در موقع عصر می‌خوانم. </p> <p>آن گاه صدای اذانی شنیدم و ناگاه دیدم فرشته‌ایست که اذان می‌گوید، فرشته‌ایست که تا قبل از آن شب کسی او را در آسمان ندیده بود، وقتی دو نبوت گفت <em>اللَّه اکبر</em> خدای تعالی فرمود درست می‌گوید بنده من، من از هر چیز بزرگترم، او گفت: اشهد ان لا اله الا اللَّه خدای تعالی فرمود: بنده‌ام درست می‌گوید، منم اللَّه، که معبودی نیست مگر من و معبودی نیست به غیر من. </p> <p>او گفت: اشهد ان محمدا رسول اللَّه اشهد ان محمدا رسول اللَّه پروردگار فرمود: بنده‌ام راست می‌گوید محمد بنده و فرستاده من است، من او را مبعوث کرده‌ام، او گفت:  حی علی الصلاة حی علی الصلاة خدای تعالی فرمود: راست می‌گوید بنده من و به سوی واجب من دعوت می‌کند هر کس از روی رغبت و به امید اجر دنبال واجب من برود همین رفتنش کفاره گناهان گذشته او خواهد بود. </p> <p>او گفت: حی علی الفلاح حی علی الفلاح خدای تعالی فرمود: آری نماز صلاح و نجاح و فلاح است آن گاه در همان آسمان بر ملائکه امامت کردم و نماز گزاردیم آن طور که در بیت المقدس بر انبیاء امامت کرده بودم (این روایت از دستبرد عامه محفوظ نمانده و گرنه جا داشت حی علی خیر العمل هم در آن ذکر شده باشد). </p> <p>سپس فرمود بعد از نماز، مهی همانند ابر مرا فرا گرفت به سجده افتادم پروردگارم مرا ندا داد: من بر همه انبیای‌ قبل از تو پنجاه نماز واجب کرده بودم همان پنجاه نماز را بر تو و امتت نیز واجب کردم این نمازها را در امتت بپای دار، رسول خدا (ص) می‌گوید: من برخاسته به طرف پایین به راه افتادم، در مراجعت به ابراهیم برخوردم، چیزی از من نپرسید، به موسی برخوردم، پرسید چه کردی؟ گفتم: پروردگارم فرمود: بر هر پیغمبری پنجاه نماز واجب کردم، و همان را بر تو و بر امتت نیز واجب کردم، موسی گفت: ای محمد <code class="page" rel="13,18"/> امت تو آخرین امتند، و نیز ناتوان‌ترین امتهایند، پروردگار تو نیز هیچ خواسته‌ای برایش زیاد نیست و امت تو طاقت این همه نماز را ندارد برگرد و درخواست کن که قدری به امت تو تخفیف دهد. </p> <p>من به سوی پروردگارم برگشتم تا به سدرة المنتهی رسیده در آنجا به سجده افتادم، و عرض کردم پنجاه نماز بر من و امتم واجب کردی نه من طاقت آن را دارم و نه امتم پروردگارا قدری تخفیفم بده، خدای تعالی ده نماز تخفیفم داد، بار دیگر نزد موسی برگشتم و قصه را گفتم گفت تو و امتت طاقت این مقدار را هم ندارید، برگرد به سوی پروردگار، برگشتم ده نماز دیگر از من برداشت، باز نزد موسی آمدم و قصه را گفتم. گفت باز هم برگرد و در هر بار که بر می‌گشتم تخفیفی می‌گرفتم. تا آنکه پنجاه نماز را به ده نماز رساندم، و نزد موسی بازگشتم، گفت: طاقت این را هم ندارید، به درگاه خدا شدم پنج نماز دیگر تخفیف گرفته نزد موسی آمدم، و داستان را گفتم، گفت: این هم زیاد است طاقتش را ندارید، گفتم: من دیگر از پروردگارم خجالت می‌کشم، و زحمت پنج نماز برایم آسانتر از درخواست تخفیف است، اینجا بود که گوینده‌ای ندا در داد: حال که بر پنج نماز صبر کردی در برابر همین پنج نماز ثواب پنجاه نماز را داری، هر یک نماز به ده نماز و هر که از امت تو تصمیم بگیرد که به امید ثواب کار نیکی بکند اگر آن کار را انجام داد ده برابر ثواب برایش می‌نویسم و اگر (به مانعی برخورد و نکرد بخاطر همان تصمیمش) یک ثواب برایش می‌نویسم، و هر که از امتت تصمیم بگیرد کار زشتی انجام دهد، اگر انجام هم داد فقط یک گناه برایش می‌نویسم، و اگر منصرف شد و انجام نداد، هیچ گناهی برایش نمی‌نویسم. </p> <p>امام صادق (ع) در اینجا فرمود: خداوند از طرف این امت به موسی (ع) جزای خیر بدهد او باعث شد که تکلیف این امت آسان شود این است تفسیر آیه: <span class="aya" rel="17_1" data-words="1-21">سبحان الذی أسری بعبده لیلا من المسجد الحرام إلی المسجد الأقصی الذی بارکنا حوله لنریه من آیاتنا إنه هو السمیع البصیر</span><span class="footnote" rel="1" title="امالی صدوق، ص ۲۹۰، ح ۱۰، طبع بیروت">*</span>. </p> <p>مؤلف: قریب به مضمون این روایت، روایات بسیار زیادی از طرق شیعه<span class="footnote" rel="2" title="مناقب، ج ۱، ص ۱۷۹">*</span> و سنی<span class="footnote" rel="3" title="روح المعانی، ج ۱۵، ص ۵">*</span> وارد شده است، و اینکه در این روایت داشت:  ( <em>مردی گندم‌گون</em> در عبارت عربیش دارد)  <em>رجل آدم</em> و آدم به معنای گندم‌گون است، و کلمه: <em>طامه</em> به معنای امری است شدید که       <code class="page" rel="13,19"/> با شدتش بر هر امر دیگری غلبه کند، و به همین جهت در قرآن کریم، قیامت، <em>طامه</em>  خوانده شده است. </p> <p>و کلمه: <em>اکتاف</em> جمع کتف (شانه) است، ولی مقصود از این کلمه در این روایت، اطراف و نواحی است و اینکه در شرح گذشتن از آسمان چهارم داشت به خاطر رسول خدا (ص) چنین خطور کرد که نکند این همان باشد مقصود این است که نکند این همان کسی باشد که تدبیر امور عالم به دست اوست، و همه امور به او منتهی می‌گردد. </p> <p>و اینکه در عبورش از آسمان ششم داشت که به مردی برخوردم که گویی از شنوه بود <em>مقصود از</em> شنوه قبیله‌ایست از عرب که به بلندی قامت معروفند. </p> <p>و اینکه در خصوص آسمان هفتم داشت به مردی برخوردم که سر و ریشش اشمط بود <em>مقصود از</em> اشمط این است که موی سر و یا ریش سفید و سیاه باشد. </p> <p>و اینکه در باره آن خروس داشت خروس مذکور زغبی سبز روی پرها و زغبی دیگر زیر پرها داشت معنایش در مرغها آن پرهای خیلی ریز است و در حیوانات موی‌دار مویهای خیلی ریز است. </p> <p>و اینکه داشت: نگاهم به مرغان بهشت افتاد که مانند شتران بختی بودند، مقصود از آن شتران خراسانی است، و کلمه: <em>دلی</em>  (با ضم دال و کسر لام و تشدید یاء) جمع دلو است که در اصل دلوی بر وزن فعول بوده، و ضبابه اگر با صاد بی نقطه باشد باید به فتحه صاد خواند و معنایش شوق و عشق رقیق است، و اگر ضبابه با ضاد نقطه‌دار باشد، باید با ضمه ضاد خواند و معنایش ابر رقیق است. </p> <h3> <span class="title" rel="17_1">روایات دیگری در شرح اسراء و معراج</span> </h3> <p> و در امالی صدوق از پدرش از علی از پدرش از ابن ابی عمیر از ابان بن عثمان از ابی عبد اللَّه جعفر بن محمد (ع) روایت آمده که فرمود: وقتی رسول خدا (ص) را به معراج و به بیت المقدس بردند جبرئیل او را سوار براق کرد و به اتفاق به بیت المقدس آمدند جبرئیل محرابهای انبیاء را به آن جناب نشان داد، و رسول خدا (ص) در آن محرابها نماز گزارده و از آنجا عبورش داده در مراجعت به کاروان قریش برخوردند، رسول خدا (ص) آبی را که آنان در ظرف داشتند دید و دید که شتری گم کرده‌اند و در پی آن می‌گردند، رسول خدا (ص) از آن آب بیاشامید، و ما بقی آن را به زمین ریخت و چون از معراج برگشت و صبح شد به قریش فرمود که خدای تعالی دیشب مرا به بیت المقدس برد و آثار انبیاء و منزلهای ایشان را نشانم داد، و <code class="page" rel="13,20"/> من در مراجعت در فلان محل به کاروانی از قریش برخوردم که شتری گم کرده بودند و از آب ایشان بیاشامیدم، و ما بقی آن را ریختم. </p> <p>ابو جهل گفت: ای قریش الآن فرصت خوبی دست داده، بپرسید مسجد اقصی چند ستون داشت؟ و چند قندیل در آن آویزان بود؟ پرسیدند ای محمد!در این جمع کسانی هستند که بیت المقدس را دیده باشند، اینک تو بیت المقدس را برای ما توصیف کن ببینیم راست می‌گویی یا خیر، بگو ببینیم چند عدد ستون داشت؟ و قندیلها و محراب‌هایش چند تا بود؟ جبرئیل در دم نازل شده صورت بیت المقدس را در برابر آن جناب مجسم نمود، و آن جناب هر چه را ایشان می‌پرسیدند پاسخ می‌گفت، بعد از آنکه از جزئیات بیت المقدس فارغ شدند گفتند باید صبر کنی تا کاروان برسد، از کاروانیان نیز قضیه تو را بپرسیم، حضرت فرمود: شاهد صدق گفتار من این است که کاروانیان قریش هنگام طلوع آفتاب وارد می‌شوند، در حالی که شتری خاکستری رنگ پیشاپیش کاروانست. </p> <p>فردای آن روز قریش به استقبال کاروان آمده شکاف دره را نگاه می‌کردند می‌گفتند الآن آفتاب می‌زند در همین بین در یک آن هم آفتاب طلوع کرد و هم کاروان نمودار شد در حالی که شتری خاکستری رنگ پیشاپیش آن بود از داستان شب گذشته و آنچه رسول خدا (ص) فرموده بود پرسیدند گفتند آری همین طور بود شتری از ما در فلان محل گم شده بود و ما آب خود را در ظرفی ریخته بودیم صبح که برخاستیم دیدیم آب به زمین ریخته شده است. ولی مشاهده این معجزات چیزی جز بر طغیان قریش نیفزود<span class="footnote" rel="1" title="از پیغمبرانی که قبل از تو فرستاده‌ایم بپرس آیا ما به غیر رحمان معبودهای دیگری قرار دادیم که مردم را بپرستند؟ سوره زخرف، آیه ۴۵">*</span>. </p> <p>مؤلف: در معنای این روایت، روایت دیگری نیز از شیعه<span class="footnote" rel="2" title="علل شرایع، ج ۱، ص ۱۳۱، باب ۱۱۲، ح ۱">*</span> و سنی<span class="footnote" rel="3" title="الدر المنثور، ج ۴، ص ۱۵۵">*</span> وارد شده است. </p> <p>و در همان کتاب به سند خود از عبد اللَّه بن عباس روایت کرده که گفت رسول خدا  (ص) وقتی به آسمان عروج نمود جبرئیل او را به کنار نهری رسانید، که آن را نهر نور می‌گویند و آیه: <span class="aya" rel="6_1" data-words="8-12">و جعل الظلمات و النور</span> اشاره به آنست، وقتی به آن نهر رسیدند جبرئیل به او گفت: ای محمد!به برکت خدا عبور کن، زیرا خداوند چشمت را برایت نورانی کرده و پیش رویت را وسعت داده، آری این نهری است که تا کنون احدی از آن عبور نکرده نه فرشته‌ای مقرب و نه پیغمبری مرسل، تنها و تنها من روزی یک بار در آن آب تنی می‌کنم، و وقتی بیرون می‌شوم بالهایم را بهم می‌زنم هیچ قطره‌ای نیست که از بالم بچکد مگر آنکه       <code class="page" rel="13,21"/> خدای تعالی از آن قطره فرشته‌ای مقرب خلق می‌کند که بیست هزار صورت و چهل هزار بال دارد و به هر زبانی با لغتی جداگانه حرف می‌زند که زبان دیگری آن را نمی‌داند و نمی‌فهمد. </p> <p>رسول خدا (ص) از آن نهر عبور کرد تا رسید به حجابها و حجابها پانصد عدد بودند که میان هر دو حجابی پانصد سال راه بود آن گاه به وی گفت ای محمد!جلو برو رسول خدا (ص) پرسید چرا با من نمی‌آیی گفت من نمی‌توانم از اینجا پا فراتر بگذارم، رسول خدا (ص) آن قدر که خدا می‌خواست جلو رفت تا آنکه گفتار خدای را شنید که می‌فرمود من محمودم و تو محمدی اسمت را از اسم خودم مشتق نمودم پس هر که با تو بپیوندد من با او می‌پیوندم و هر که با تو قطع کند با او قطع می‌کنم برو به سوی بندگانم و ایشان را از کرامتی که به تو کردم خبر بده، هیچ پیغمبری برنگزیدم مگر آنکه برای او وزیری قرار دادم و تو پیغمبر من، و علی بن ابی طالب وزیر تو است.<span class="footnote" rel="1" title="روضه کافی، ص ۱۰۳، ح ۹۳">*</span> و در مناقب ابن شهر آشوب از ابن عباس روایت شده که در خبری گفته:  (رسول خدا) آوازی را شنید که می‌گفت: آمنا برب العالمین ابن عباس اضافه کرده که (جبرئیل) گفت: اینها ساحران فرعونند و همچنین (رسول اللَّه) شنید که گوینده‌ای می‌گفت <em>لبیک اللهم لبیک</em> جبرئیل گفت اینها حاجیانند، و نیز شنید صدای گوینده‌ای را که می‌گفت <em>لبیک </em> اللَّه اکبر جبرئیل گفت اینها مجاهدین راه خدایند و نیز صدای تسبیح شنید جبرئیل بیان داشت که اینان انبیایند پس وقتی به سدرة المنتهی و از آنجا به حجابها رسید جبرئیل گفت یا رسول اللَّه تو خود جلو برو که من بیش از این نمی‌توانم نزدیک شوم چرا که اگر به اندازه یک بند انگشت نزدیکتر شوم خواهم سوخت<span class="footnote" rel="2" title="الدر المنثور، ج ۴، ص ۱۳۷">*</span>. </p> <p>و در احتجاج از ابن عباس روایت کرده که گفت رسول خدا (ص) در ضمن احتجاجی که علیه یهود می‌کرد فرمود: بر بال جبرئیل سوار شدم، سیر نمودم و به آسمان هفتم رسیدم از سدرة المنتهی که نزد آن جنت الماوی است نیز گذشتم تا آنکه به ساق عرش پیوستم، و از ساق عرش ندا شد که به درستی که منم آری منم اللَّه و معبود یکتا، معبودی نیست غیر من، منم <em>سلام</em>  <em>مؤمن</em>  <em>مهیمن</em>  <em>عزیز</em>  <em>جبار</em>  <em>متکبر</em>  <em>رؤوف</em>   <em>رحیم</em> ، و من او را با چشم دل دیدم نه با چشم سر...<span class="footnote" rel="3" title="احتجاج، ج ۱، ص ۴۸، طبع بیروت">*</span>. </p> <p>و در کافی به سند خود از ابی الربیع روایت کرده که گفت سفری با حضرت ابی       <code class="page" rel="13,22"/> جعفر (ع) به حج مشرف شدم که آن سال هشام بن عبد الملک نیز به اتفاق نافع مولای عمر بن خطاب مشرف بود. </p> <p>نافع نظری به ابی جعفر (ع) انداخت در حالی که در رکن بیت بود و مردم اطرافش جمع بودند، نافع به هشام گفت یا امیر المؤمنین!این کیست که اینقدر مردم اطرافش را گرفته‌اند؟ گفت: این پیغمبر اهل کوفه محمد بن علی است‌، نافع گفت شاهد باش که می‌روم و از مسائلی پرسش می‌کنم که در جواب عاجز بماند، سؤالاتی به میان می‌آورم که جز پیغمبر و یا وصی پیغمبر و یا فرزند پیغمبر نمی‌تواند جواب بگوید، گفت برو و سعی کن سؤالاتی را مطرح کنی تا شرمنده‌اش سازی. </p> <p>نافع نزدیک آمد تا خود را به دوش مردم تکیه داده رو به ابی جعفر کرد و گفت: ای محمد بن علی من تورات و انجیل و زبور و قرآن را خوانده‌ام و حلال و حرام آنها را یاد گرفته‌ام اینک آمده‌ام تا از تو سؤالاتی کنم که جواب آنها را جز پیغمبران و یا اوصیای آنان نمی‌دانند، راوی می‌گوید امام ابی جعفر (ع) سرش را بلند کرد و فرمود بپرس هر چه را که می‌خواهی. </p> <p>نافع گفت به من بگو ببینم بین عیسی (ع) و خاتم الأنبیاء چند سال فاصله بود؟ فرمود نظریه خودم را بگویم یا رأی ترا؟ عرض کرد هر دو را، فرمود بنا به قول من پانصد سال فاصله شد و اما بنا بر قول تو ششصد سال بوده، گفت: بگو ببینم معنای کلام خدا که می‌فرماید: <span class="aya" rel="43_45" data-words="1-15">و سئل من أرسلنا من قبلک من رسلنا أ جعلنا من دون الرحمن آلهة یعبدون</span><span class="footnote" rel="1" title="تفسیر قمی، ج ۲، ص ۲۴۳">*</span> چیست؟ و با اینکه بین رسول خدا (ص) و پیغمبر قبل او عیسی پانصد سال فاصله است این سؤال را از کدام پیغمبر بکند؟. </p> <p>حضرت در جوابش این آیه را تلاوت فرمود: <span class="aya" rel="17_1" data-words="1-17">سبحان الذی أسری بعبده لیلا من المسجد الحرام إلی المسجد الأقصی الذی بارکنا حوله لنریه من آیاتنا</span> و از جمله آیاتی که خداوند در بیت المقدس به او نشان داد این بود که خداوند انبیاء و مرسلین اولین و آخرین را محشور نموده به جبرئیل دستور داد تا اذان و اقامه را دو تا دو تا بگوید، و او در اذانش گفت حی علی خیر العمل آن گاه به انبیاء نماز گزارد. </p> <p>و چون از نماز فارغ شد رو به ایشان کرده پرسید شما به چه چیز شهادت می‌دهید   <code class="page" rel="13,23"/> (عقاید دینی شما چیست؟) و چه چیزی را می‌پرستیدید؟ گفتند ما شهادت می‌دهیم به اینکه معبودی نیست جز خدای تعالی و او را شریکی نیست و نیز شهادت می‌دهیم بر اینکه تو رسول خدایی بر این معنا از ما عهد و میثاقها گرفته‌اند، نافع گفت درست فرمودی ای ابا جعفر<span class="footnote" rel="1" title="الدر المنثور، ج ۴، ص ۱۳۶">*</span>. </p> <p>و در علل به سند خود از ثابت بن دینار روایت کرده که گفت من از حضرت زین العابدین علی بن الحسین (ع) در باره خدای عز و جل پرسیدم که آیا خداوند به مکان وصف می‌شود؟ حضرت فرمود: تعالی اللَّه عن ذلک-خدا بزرگتر از این است عرض کردم اگر خداوند به مکان وصف نمی‌شود پس چرا وقتی می‌خواست پیغمبرش را به خود نزدیک کند او را به آسمان برد، مگر خدا در آسمان است؟ فرمود: نه این کار برای آن بود که می‌خواست ملکوت و واقعیت آسمانها و آنچه در آنها (از عجائب صنع و بدایع خلقت) است را به او نشان دهد. </p> <p>پرسیدم پس اینکه خدای تعالی می‌فرماید: <span class="aya" rel="53_8-9" data-words="1-8">ثم دنا فتدلی، فکان قاب قوسین أو أدنی</span> چه معنا دارد؟ و رسول خدا (ص) به کجا نزدیک شد؟  (که بیش از دو تیرانداز و یا کمتر فاصله نماند؟) فرمود رسول خدا (ص) به حجابهای نوری نزدیک شد و در آنجا ملکوت آسمانها را مشاهده کرد، آن گاه تدلی (نزدیکی) نموده و از طرف پائین ملکوت زمین را نگریست تا آنجا که پنداشت نزدیکیهای زمین است و بیش از دو تیرانداز و یا کمتر فاصله نبود خلاصه جمله‌ <span class="aya" rel="53_9" data-words="2-5">قاب قوسین أو أدنی</span> ناظر به فاصله آن جناب با زمین است<span class="footnote" rel="2" title="سوره نجم، آیه ۱۷ و ۱۸">*</span>. </p> <p>و در تفسیر قمی به سند خود از اسماعیل جعفی روایت کرده که گفت: من در مسجد الحرام نشسته بودم و حضرت ابی جعفر (ع) نیز در گوشه‌ای نشسته بود، سر بلند کرده نگاهی به آسمان و نگاهی به کعبه کرد و فرمود: <span class="aya" rel="17_1" data-words="1-11">سبحان الذی أسری بعبده لیلا من المسجد الحرام إلی المسجد الأقصی</span> سه بار این آیه را تکرار کرد، آن گاه متوجه من شد و فرمود: اهل عراق در باره این آیه چه می‌گویند؟ عرض کردم می‌گویند خداوند رسول خود را از مسجد الحرام به بیت المقدس برد، فرمود اینطور نیست که آنان می‌گویند لیکن از اینجا به اینجا سیرش دادند و با دست اشاره به آسمان کرد و فرمود ما بین آن دو حرم است. </p> <p>آن گاه فرمود: به سدرة المنتهی رسید جبرئیل از همراهیش باز ایستاد رسول خدا (ص)     <code class="page" rel="13,24"/> پرسید آیا در چنین جایی مرا تنها می‌گذاری؟ گفت تو پیش برو که به خدا سوگند به جایی رسیده‌ای که هیچ خلقی از خلائق بدانجا نرسیده و نخواهد رسید اینجا بود که پروردگار خود را دید و تنها سبحه میان او و خداوند فاصله بود، پرسیدم فدایت شوم سبحه چیست؟ حضرت با صورت خود اشاره به زمین و با دست خود اشاره به آسمان کرد و سه نوبت گفت جلال ربی جلال ربی آن گاه خطاب شد که ای محمد، گفت لبیک یا رب، خطاب رسید سکنه آسمان در چه چیز مشاجره می‌کنند؟ پیامبر گفت: خداوندا تو منزهی من علمی ندارم جز آنچه که تو به من آموختی. </p> <p>رسول خدا سپس فرمود: پس خدای تعالی دست در میان دو پستانم گذاشت و من برودت آن را در میان دو کتفم احساس کردم، آن گاه هیچ چیز از گذشته و آینده از من نپرسید مگر آنکه پاسخ آن را دانستم، در پایان پرسید ای محمد!سکان آسمانها در چه چیز مخاصمه و نزاع دارند؟ گفتم در درجات و کفارات و حسنات. </p> <p>فرمود: ای محمد نبوتت بپایان رسید، و خوردنت تمام شد، چه کسی را برای جانشینی خود در نظر گرفته‌ای؟ عرض کردم: پروردگارا من همه خلقت را آزمایش کرده‌ام کسی را مطیع‌تر از علی برای خود نیافتم، فرمود: ای محمد!همچنین مطیع‌تر از همه خلق نسبت به دستورات منست، عرض کردم: پروردگارا همه خلقت را آزمودم کسی را نسبت بخودم علاقمندتر از علی نیافتم، فرمود: و همچنین نسبت به من، پس ای محمد!او را بشارت بده به اینکه آیات هدایت و پیشوای اولیای من و نور برای فرمانبران من و کلمه باقیه‌ایست که من متقین را ملزم به پذیرفتن آن کرده‌ام، هر که او را دوست بدارد مرا دوست داشته و هر که او را دشمن بدارد مرا دشمن داشته، علاوه بر این، من او را به خصائصی اختصاص داده‌ام که احدی را به آن اختصاص نداده‌ام. </p> <p>عرض کردم پروردگارا آخر او برادر من و صاحب و وزیر و وارث من است، فرمود: این امری است که قضایش مقدر شده که او باید مبتلا شود و مردم هم به وسیله او امتحان شوند علاوه بر این من او را ارث داده‌ام وارث داده‌ام وارث داده‌ام وارث داده‌ام، چهار چیز را که گره آنها به دست اوست و او هرگز فاش نمی‌کند<span class="footnote" rel="1" title="تفسیر قمی، ج ۲، ص ۱۳">*</span>. </p> <p>مؤلف: اینکه امام (ع) فرمود: از اینجا به اینجا سیرش دادند مقصود این است که آن جناب را از کعبه به بیت المعمور سیر دادند (و ما بین کعبه و بیت المعمور حرم   <code class="page" rel="13,25"/> است) نه اینکه مقصود این باشد که از کعبه تا بیت المقدس نرفته بلکه به مسجد اقصی رفته است، چون اخبار بسیاری وارد شده که مقصود از مسجد اقصی همان بیت المقدس است، نه اینکه خواسته باشد مسجداقصی را به بیت المعمور تفسیر کرده باشد بلکه مقصود حضرت این است که منتهای معراج بیت المقدس نبوده بلکه از آنجا هم گذشته به بیت المعمور که در آسمانها است برده شده. </p> <p>و اینکه رسول خدا (ص) فرمود: اینجا بود که پروردگار خود را دیدم معنایش دیدن به چشم قلب است نه به چشم سر، هم چنان که در پاره‌ای از روایات قبلی خود آن حضرت تصریح به آن کرده بود، روایاتی هم که رؤیت را به رؤیت قلبی تفسیر می‌کند مؤید این معنا است. </p> <p>و اینکه فرمود: تنها سبحه میان پیامبر و خدا فاصله بود معنایش این است که در نزدیکی به خدا به جایی رسید که میان خدا و پیامبر جز جلال او فاصله‌ای نماند. </p> <p>و اینکه فرمود: خدای تعالی دست در میان دو پستانم گذاشت... کنایه است از رحمت الهی، و حاصل معنایش این است که علمی از ناحیه او به قلبم وارد شد که هر شک و ریبی را از میان برد. </p> <p>و در الدر المنثور است که ابن ابی شیبه و مسلم و ابن مردویه از طریق ثابت از انس روایت کرده که گفت: رسول خدا (ص) فرمود: براق را برایم آوردند، حیوانی بود سفید و دراز، و بزرگتر از الاغ و کوچکتر از قاطر که هر گامش به اندازه چشم اندازش بود من آن را سوار شده به راه افتادم تا به بیت المقدس رسیدم، در آنجا براق را به همان حلقه‌ای که انبیاء مرکب خود را می‌بستند ببستم و داخل مسجد شده دو رکعت نماز بجا آوردم. </p> <p>آن گاه بیرون آمدم جبرئیل ظرفی شراب و ظرفی شیر برایم آورد، من شیر را انتخاب کردم جبرئیل گفت، فطرت را اختیار کردی، آن گاه ما را به طرف آسمان دنیا برد در آنجا اجازه ورود خواست، پرسیدند تو کیستی؟ گفت: جبرئیلم، پرسیدند همراهت کیست؟ گفت: محمد (ص) است، پرسیدند مبعوث شده؟ گفت: آری مبعوث شده، در این موقع درب را باز کردند، ناگهان آدم را دیدم که به من مرحبا گفت و برایم دعای خیر کرد. </p> <p>آن گاه ما به آسمان دوم عروج داده شدیم در آنجا نیز جبرئیل اذن ورود خواست، پرسیدند: تو کیستی؟ گفت: جبرئیلم، پرسیدند: چه کسی با تو است؟ گفت: محمد است، پرسیدند: مگر مبعوث شده؟ گفت: آری مبعوث شده، ما را راه دادند، ناگهان دو پسر خاله‌ام عیسی بن مریم و یحیی بن زکریا را دیدم مرا مرحبا گفتند و برایم دعای خیر کردند. <code class="page" rel="13,26"/> سپس به آسمان سوم برده شدیم در آنجا نیز جبرئیل اجازه ورود خواست، پرسیدند: تو کیستی؟ گفت: جبرئیلم، پرسیدند: همراهت کیست؟ گفت: محمد است، پرسیدند: مگر مبعوث شده؟ گفت: آری مبعوث شده، ما را راه دادند، ناگهان یوسف را دیدم که بهره‌ای از زیبایی داشت مرحبا گفت و برایم دعای خیر نمود. </p> <p>آن گاه ما به آسمان چهارم برده شدیم، جبرئیل اجازه ورود خواست، پرسیدند کیستی؟ گفت جبرئیلم، پرسیدند: چه کسی با تو است؟ گفت محمد است، پرسیدند مگر مبعوث شده؟ گفت: آری مبعوث شده، آن گاه ما را راه دادند وارد شدیم و من به ادریس برخوردم بر من مرحبا گفت و برایم دعای خیر کرد. </p> <p>آن گاه به آسمان پنجم رفتیم، و جبرئیل اجازه ورود خواست، گفتند: کیستی؟ گفت: جبرئیلم گفتند: آن کیست با تو؟ گفت: محمد است، پرسیدند: مگر مبعوث شده؟ گفت: آری مبعوث شده، اجازه دادند وارد شدیم، و من به هارون برخوردم و مرا ترحیب گفت و برایم دعای خیر کرد. </p> <p>سپس به آسمان ششم عروجمان دادند در آنجا نیز جبرئیل اجازه خواست، گفتند: کیستی؟ گفت: جبرئیلم، پرسیدند: به همراه تو کیست؟ گفت: محمد است، پرسیدند: مگر مبعوث شده؟ گفت: آری مبعوث شده، اجازه دادند وارد شدیم و من موسی را دیدم و مرا ترحیب گفت و دعای خیر برایم کرد. </p> <p>پس آن گاه به آسمان هفتم عروج داده شدیم و جبرئیل اجازه خواست، پرسیدند: کیستی؟ گفت: جبرئیلم، گفتند آن کیست؟ گفت محمد، پرسیدند، مگر مبعوث شده؟ گفت آری مبعوث شده اجازه ورودمان دادند و من به ابراهیم برخوردم که تکیه به بیت المعمور داده بود و هر روز هفتاد هزار فرشته به دیدارش می‌آمدند و دیگر آن عده نزد او نمی‌آمدند، بلکه هر روز یک عده‌ای دیگر او را دیدار می‌کردند. </p> <p>از آنجا عبور داده شدم و به سدرة المنتهی رسیدم، برگ درخت سدر را در آنجا دیدم که مانند گوش فیل بود و میوه‌اش همچون کوزه‌های بزرگ و چون امر الهی آن درخت را فرا گرفت وضعش تغییر کرد، در نتیجه احدی از خلق خدا قادر نیست که زیبایی آن را توصیف کند، آنجا بود که خداوند به من وحی کرد آنچه را که کرد، و پنجاه نماز بر من واجب کرد تا در هر شبانه روز به جای آورم، پس فرود آمدم تا به موسی رسیدم، او پرسید: خدا چه چیز بر امت تو واجب کرد؟ گفتم پنجاه نماز گفت برگرد نزد پروردگارت، چرا که امت تو طاقت این مقدار را ندارند، آری بنی اسرائیل را آزموده و این تجربه را به دست آوردم. <code class="page" rel="13,27"/> من به درگاه پروردگارم برگشته به عرض رساندم که به امت من تخفیف ده خدای تعالی پنج نماز را تخفیف داد و من نزد موسی برگشتم و گفتم که پنج نماز تخفیف داده شد، گفت: امتت طاقت این را هم ندارند برگرد و از پروردگارت درخواست تخفیف کن، می‌فرماید من هم چنان برمی‌گشتم و تخفیف می‌گرفتم تا آنکه خدای تعالی فرمود: ای محمد!حال رسید به پنج نماز، برای هر شبانه روز، و هر نماز اجر ده نماز را دارد و در نتیجه امتت از پنجاه نماز برخوردار می‌شوند، و هر کس که تصمیم بگیرد حسنه‌ای را انجام دهد اگر نتوانست انجام دهد یک حسنه به حسابش می‌نویسند و اگر انجام داد ده حسنه به حسابش نوشته می‌شود و از طرفی اگر کسی تصمیم گرفت گناهی را مرتکب شود اما به آن گناه دست نیازید چیزی به حسابش نوشته نمی‌شود و اگر مرتکب شد یک سیئه برایش حساب می‌شود، اینجا بود که به سوی موسی برگشته و جریان را برایش گفتم، باز موسی گفت که نزد پروردگارت برگرد و باز تخفیف بگیر، گفتم: نه آن قدر رفتم و برگشتم که دیگر خجالت می‌کشم<span class="footnote" rel="1" title="الدر المنثور، ج ۴، ص ۱۵۷">*</span>. </p> <p>مؤلف: این روایت از انس به طرق مختلفی نقل شده، از آن جمله طریق بخاری و مسلم و ابن جریر و ابن مردویه است که از طریق شریک بن عبد اللَّه بن ابی نمر از انس روایت کرده و روایتش چنین است که گفت: شبی که رسول خدا را از مسجد کعبه به معراج بردند سه نفر قبل از اینکه به آن جناب وحی بیاید نزد او آمدند در حالی که آن جناب در مسجد الحرام خوابیده بود یکی از آن سه نفر از بقیه پرسید کدامیک از ایشان است؟ وسطی گفت: بهتر از همه او است، دیگری گفت بگیرید بهتر از همه را، و این جریان در آن شب زیاد ادامه نیافت و از نظر آن جناب ناپدید شدند تا آنکه در شبی دیگر آمدند در حالی که دیدگان آن جناب بسته بود ولی دلش بیدار بود و می‌دید (البته این اختصاص به آن شب و به آن حضرت ندارد اصولا انبیاء چنین هستند که دیدگانشان بسته می‌شود و لیکن دلهایشان بیدار است و می‌بیند) هیچ سخن نگفتند و او را برداشته نزد چاه زمزم گذاشتند و از میان آنان جبرئیل جلو آمد و بین گلو تا آخر سینه آن جناب را شکافته و قسمت سینه و اندرون او را با آب زمزم شستشو داد تا اینکه اندرونش پاکیزه گشت، آن گاه طشتی طلایی پر از ایمان و حکمت آورده و سینه و رگهای گردنش را از آن پر کرد آن گاه، روی هم گذاشته (بهبودش بخشید) و سپس به آسمان دنیایش عروج داد.  (راوی حدیث را طبق حدیث قبلی ادامه می‌دهد)<span class="footnote" rel="2" title="سوره علق، آیه ۹ و ۱۰">*</span>. </p> <p>     <code class="page" rel="13,28"/> مساله شکافتن سینه و شستشو و پاکیزه کردن آن و پر کردنش از ایمان و حکمت، بیان یک حالت مثالی است که آن جناب مشاهده کرده نه اینکه طشتی مادی و از طلا در کار باشد و هم چنان که بعضی‌ها پنداشته‌اند مملو از امری مادی بنام ایمان و حکمت شود بلکه همین پر کردن دل آن جناب از ایمان و حکمت، خود قرینه‌ای است بر اینکه طشت هم امری معنوی و مثالی بوده. </p> <p>اخبار معراج از اینگونه مشاهدات مثالی و تمثیل‌های روحی پر است و این معنا در عده‌ای از اخبار معراجیه که از طرق عامه نقل شده دیده می‌شود، و پر واضح است که هیچ اشکالی هم ندارد. </p> <p>ظاهر این روایت این است که معراج پیغمبر (ص) قبل از بعثت بوده که هنوز وحی به او نازل نشده بود دیگر اینکه از آن بر می‌آید که این پیشامد در خواب بوده نه در بیداری. اما اینکه قبل از بعثت بوده باشد احتمالی است که معظم روایات وارده در معراج که شاید از حد شمارش هم بیرون باشد آن را رد می‌کند و علمای این بحث نیز همه اتفاق نظر دارند بر اینکه معراج بعد از بعثت بوده. </p> <p>علاوه بر این، خود حدیث هم با این احتمال سازگار نیست، و آن را دفع می‌کند زیرا در آن آمده است که در معراج پنجاه نماز و پس از چند نوبت گرفتن تخفیف، به راهنمایی موسی، پنج نماز واجب شده است، و واجب شدن نماز قبل از نبوت چه معنایی دارد؟ پس ناگزیر باید صدر حدیث را که داشت قبل از آنکه به آن جناب وحی می‌آمد نزد او آمدند بر این حمل کنیم که ملائکه شبی قبل از شب بعثت آمدند و آن سخنان را با خود گفتند، آن گاه شب بعد که آن حضرت مبعوث به نبوت شده بود آمدند و به معراجش بردند. </p> <p>و در روایات ما امامیه<span class="footnote" rel="1" title="علل شرایع، ص ۳۳۵، باب ۳۲، ح ۱۰">*</span> آمده است که آن عده که در شب معراج با آن جناب در مسجد خوابیده بودند عبارت بودند از حمزة بن عبد المطلب و جعفر و علی دو فرزند ابی طالب. </p> <p>اما اینکه این واقعه در شب معراج در عالم خواب اتفاق افتاده ممکن است. -البته بعید است-بگوئیم که مساله شکافتن سینه و شستشوی اندرون آن حضرت در خواب بوده ولی پس از آن بیدارش کرده و به معراجش برده‌اند. ولی انصاف این است که ظهور این روایت در اینکه تمامی جریانات معراج، در خواب واقع شده بیشتر است، و روایات بعدی هم دلالت بر آن دارد. </p> <p>   <code class="page" rel="13,29"/>از آن جمله روایتی است که در الدر المنثور آمده و آن این است که ابن اسحاق و ابن جریر از معاویة بن ابی سفیان روایت کرده‌اند که هر وقت در باره مساله معراج رسول خدا  (ص) از معاویه پرسش می‌شد در جواب می‌گفت: رؤیای صادقه از پیش خدا بود<span class="footnote" rel="1" title="اصول کافی، ج ۱، ص ۴۴۲، ح ۱۳">*</span>. </p> <h3> <span class="title" rel="17_1">رد روایاتی که بنا بر آنها معراج جسمانی نبوده و در عالم رؤیا صورت گرفته است</span> </h3> <p> مؤلف: ولی ظاهر آیه کریمه که می‌فرماید <span class="aya" rel="17_1" data-words="1-8">سبحان الذی أسری بعبده لیلا من المسجد الحرام</span> تا جمله: <span class="aya" rel="17_1" data-words="15-17">لنریه من آیاتنا</span> این احتمال و این گفته معاویه را رد می‌کند و هم چنین آیات اول سوره نجم. -مثلا در آن آیات این جمله است که: <span class="aya" rel="53_17-18" data-words="1-12">ما زاغ البصر و ما طغی، لقد رأی من آیات ربه الکبری</span> چشم منحرف نشد و خطا نکرد او بزرگترین آیات پروردگار خود را دید<span class="footnote" rel="2" title="الدر المنثور، ج ۴، ص ۱۵۰">*</span>. علاوه بر این که آیه در مقام منت نهادن است، در عین حال ثنای بر خدای سبحان نیز هست که چنین پیشامد بی‌سابقه را پیش آورده و چنین قدرت‌نمایی عجیبی را انجام داده، و پر واضح است که مساله <em>قدرت‌نمایی</em> با <em>خواب دیدن</em> به هیچ وجه سازگار نیست، خلاصه خواب دیدن پیغمبر بی‌سابقه و قدرت‌نمایی نیست چون خواب را همه کس چه صالح و چه طالح می‌بیند و چه بسا فاسق و فاجر خوابهایی می‌بینند که بسیار عجیب‌تر است از خوابهایی که یک مؤمن متقی می‌بیند. </p> <p>و اصلا خواب در نظر عامه مردم بیش از یک نوع تخیل چیز دیگری نیست که عامه آن را دلیل بر قدرت یا سلطنت بدانند منتهی اثری که دارد این است که با دیدن آن تفالی بزنند و امیدوار خیری شوند و یا با دیدن آن تطیری بزنند و احتمال پیشامد ناگواری را بدهند. </p> <p>و نیز در همان کتاب است که ابی اسحاق و ابن جریر از عایشه روایت کرده‌اند که گفت: من بدن رسول خدا (ص) را از بسترم غایب ندیدم و در آن شب خداوند روح او را به معراج برد<span class="footnote" rel="3" title="الدر المنثور، ج ۴، ص ۱۵۷">*</span>. </p> <p>مؤلف: همان اشکالی که به روایت قبلی وارد بود بر این روایت نیز وارد است. علاوه بر این در سقوط این روایت از درجه اعتبار، همین بس که تمام راویان حدیث و تاریخ‌نویسان اتفاق کلمه دارند بر اینکه معراج قبل از هجرت به مدینه واقع شده، و ازدواج رسول خدا (ص) با عایشه بعد از هجرت و در مدینه اتفاق افتاده آنهم بعد از گذشتن مدتی از هجرت و حتی دو نفر هم از راویان در این مطلب اختلاف نکرده‌اند. </p> <p>       <code class="page" rel="13,30"/> خود آیه نیز صریح است در اینکه معراج آن جناب از مکه و مسجد الحرام بوده. </p> <p>و نیز در همان کتاب است که ترمذی (وی روایت را حسن دانسته) و طبرانی و ابن مردویه از ابن مسعود روایت کرده‌اند که گفت: رسول خدا (ص) فرمود: من ابراهیم را در شب معراج دیدم به من گفت: ای محمد از من بر امتت سلام برسان و به ایشان بگو که زمین بهشت، زمین پاکیزه و قابل کشت و زرع و آب آن گواراست، و همه آن دشت هموار است و نهالهایی که می‌توانید بفرستید کلمه سبحان اللَّه و الحمد للَّه و لا اله الا اللَّه و اللَّه اکبر و کلمه لا حول و لا قوة الا باللَّه است<span class="footnote" rel="1" title="مجمع البیان، ج ۶، ص ۳۹۵">*</span>. </p> <p>و نیز در همان کتابست که طبرانی از عایشه روایت کرده که گفت: رسول خدا فرمود: وقتی مرا به آسمان بردند داخل بهشت شدم و به درختی از درختان بهشت رسیدم که زیباتر و سفیدبرگ‌تر و خوش‌میوه‌تر از آن ندیده بودم یک دانه از میوه‌های آن را چیده و خوردم و همین میوه نطفه‌ای شد در صلب من، وقتی به زمین آمدم و با خدیجه همبستر شدم به فاطمه حامله شد و اینک هر وقت مشتاق بوی بهشت می‌شوم فاطمه را می‌بویم<span class="footnote" rel="2" title="روح المعانی، ج ۱۵، پاورقی ص ۶">*</span>. </p> <p>و در تفسیر قمی از پدرش از ابن محبوب از ابن رئاب از ابی عبیده از امام صادق (ع) روایت آورده که فرمود: رسول خدا (ص) بسیار فاطمه را می‌بوسید، این کار برای عایشه خوشایند نبود، رسول خدا (ص) فرمود: ای عایشه!وقتی مرا به آسمان بردند داخل بهشت شدم جبرئیل مرا به نزدیک درخت طوبی برد و از میوه‌هایش به من داد و من خوردم، خداوند همان میوه را به صورت نطفه‌ای در پشتم درآورد-وقتی به زمین هبوط نمودم با خدیجه همبستر شدم به فاطمه حامله شد، و اینک هیچ وقت او را نمی‌بوسم مگر آنکه بوی درخت طوبی را از او استشمام می‌کنم<span class="footnote" rel="3" title="تفسیر قمی، ج ۱، ص ۳۶۵">*</span>. </p> <p>و در الدر المنثور است که طبرانی در کتاب اوسط از ابن عمر روایت کرده که وقتی رسول خدا (ص) را به معراج بردند خداوند به او وحی کرد که باید اذان بگوید چون نازل شد (به جبرئیل رسید) جبرئیل اذان را به او یاد داد<span class="footnote" rel="4" title="تفسیر فخر رازی، ج ۲۰، ص ۱۴۶">*</span>. </p> <p>و نیز در همان کتاب آمده است که ابن مردویه از علی (ع) روایت کرده که اذان را در شب معراج تعلیم رسول خدا کردند، و واجب شد که نماز را بعد از آن بخوانند<span class="footnote" rel="5" title="الدر المنثور، ج ۴، ص ۱۵۴">*</span>. </p> <p>و در کتاب علل به سند خود از اسحاق ابن عمار روایت کرده که گفت: من از       <code class="page" rel="13,31"/> حضرت ابی الحسن موسی ابن جعفر پرسیدم چطور شد که هر یک رکعت نماز دارای یک رکوع و دو سجده شد؟ و با اینکه سجده دو تا است چرا دو رکعت حساب نمی‌شود؟ فرمود: حال که این مطلب را سؤال کردی حواست را جمع کن تا جوابش را خوب بفهمی، اولین نمازی که رسول خدا (ص) بجا آورد نمازی بود که در آسمان در برابر پروردگار متعال و در جلوی عرش خدای عز و جل خواند. </p> <p>و شرحش چنین است که وقتی آن جناب را به معراج بردند و آن جناب را به معراج بردند و آن جناب به پای عرش الهی رسید به او خطاب شد ای محمد!به چشمه صاد نزدیک شو و محل‌های سجده خود را بشوی و پاکیزه کن و برای پروردگارت نماز بخوان، رسول خدا (ص) بدانجا که خدایش دستور داده بود نزدیک شده و وضو گرفت، وضویی طولانی و سیر، آن گاه در برابر پروردگار جبار تبارک و تعالی به ایستاد. خدای تعالی دستور داد تا نماز را افتتاح کند، او نیز (با گفتن اللَّه اکبر) نماز را شروع کرد. دستور رسید ای محمد!بخوان: <span class="aya" rel="1_1-2" data-words="1-8">بسم الله الرحمن الرحیم، الحمد لله رب العالمین</span> تا آخر سوره، او چنین کرد دستورش داد تا به اصطلاح حسب و نسب خدای را بخواند و بگوید <span class="aya" rel="112_0-2" data-words="1-10">بسم الله الرحمن الرحیم، قل هو الله أحد، الله الصمد</span>، در اینجا خدای تعالی از تلقین بقیه سوره باز ایستاد رسول خدا (ص) گفت: <span class="aya" rel="112_1-2" data-words="1-6">قل هو الله أحد، الله الصمد</span>. آن گاه خدای تعالی دستورش داد: بگوید <span class="aya" rel="112_3-4" data-words="1-11">لم یلد و لم یولد، و لم یکن له کفوا أحد</span>، باز خدای تعالی از تلقین بقیه باز ایستاد و رسول خدا (ص) خودش پس از اتمام سوره گفت کذلک اللَّه ربی، کذلک اللَّه ربی. </p> <p>بعد از آنکه رسول خدا این را بگفت خدای تعالی دستورش داد که برای پروردگارش رکوع کند رسول خدا رکوع کرد و دستور داده شد در حال رکوع بگوید سبحان ربی العظیم و بحمده رسول خدا سه بار این ذکر را گفت، دستور آمد سر از رکوع بردارد، رسول خدا سر برداشته در برابر پروردگار متعال ایستاد دستور آمد که ای محمد!سجده کن برای پروردگارت رسول خدا با صورت به سجده افتاد، دستور آمد بگو سبحان ربی الاعلی و بحمده او این ذکر را هم سه بار تکرار کرد. دستور رسید بنشیند، رسول خدا (ص) نشست جلالت پروردگار جل جلاله را متذکر گشته بی‌اختیار و بدون اینکه دستور داشته باشد به سجده افتاد و مجددا سه بار تسبیح گفت، خدای تعالی دستور داد برخیزد آن جناب تمام قامت برخاست، و در برخاستن آن جلالتی که از پروردگار خود باید مشاهده کند ندید. </p> <p>خدای تعالی دستور داد ای محمد!بخوان همانطور که در رکعت اول خواندی، آن جناب انجام داده بعد از آنکه یکباره سجده کرد نشست باز متذکر جلال پروردگار تبارک و<code class="page" rel="13,32"/> تعالی گشته بی‌اختیار به سجده افتاد بدون اینکه دستور داشته باشد بعد از تسبیح دستور رسید که سر بردار، خداوند ترا ثابت قدم کند و گواهی ده که معبودی نیست به غیر از خدا، و اینکه محمد فرستاده خداست و قیامت آمدنی است و شکی در آن نیست و اینکه خداوند همه مردگان را زنده می‌کند و بگو اللهم صل علی محمد و آل محمد کما صلیت و بارکت و ترحمت علی ابراهیم و آل ابراهیم انک حمید مجید اللهم تقبل شفاعته فی امته و ارفع درجته  رسول خدا همه اینها را گفت. </p> <p>خدای تعالی فرمود ای محمد، رسول خدا روی خود به سوی پروردگارش نموده (و از ادب) سر بزیر افکند و گفت <em>السلام علیک</em> پس خدای جبار جل جلاله جوابش داد و گفت: و علیک السلام یا محمد به نعمت من نیرو بر طاعتم یافتی و به عصمتم. ترا پیغمبر و حبیب خود کردم. </p> <p>امام ابو الحسن (ع) سپس فرمود نمازی که خدای تعالی دستور داد دو رکعت بود و دو سجده داشت و او همانطور که برایت گفتم در هر رکعت دو سجده به جا آورد و مشاهده عظمت پروردگارش او را بی‌اختیار به تکرار سجده واداشت خدای تعالی هم همان دو سجده را واجب کرد. </p> <p>پرسیدم فدایت شوم آن صاد که رسول خدا مامور شد از آن غسل کند چه بود؟ فرمود: چشمه‌ایست که از یکی از ارکان عرش می‌جوشد و آن را آب حیات می‌گویند و همان است که خدای تعالی در قرآن از آن یاد کرده و فرموده‌ <span class="aya" rel="38_1" data-words="1-5">ص و القرآن ذی الذکر</span> و خلاصه دستور این بود که از آن چشمه وضو بگیرد و قرائت کند و نماز بخواند<span class="footnote" rel="1" title="تفسیر عیاشی، ج ۲، ص ۲۷۹، ح ۱۱">*</span>. </p> <p>مؤلف: در این معنا روایت دیگری نیز هست. </p> <p>در کافی به سند خود از علی بن حمزه روایت کرده که گفت در حضور حضرت صادق (ع) بودم که ابو بصیر از آن جناب پرسید: فدایت شوم رسول خدا (ص) را چند نوبت به معراج بردند؟ فرمود دو نوبت جبرئیل او را در موقعی برد و به او گفت: اینجا باش که در جایی قرار گرفته‌ای که تا کنون نه فرشته‌ای بدان راه یافته و نه پیغمبری، اینجاست که پروردگارت صلات می‌گذارد. پرسید چگونه صلات می‌گذارد؟ گفت: می‌گوید:  <em>سبوح قدوس</em> منم پروردگار ملائکه و روح، رحمتم از غضبم پیشی گرفته است رسول خدا  (ص) گفت: <em>عفوک عفوک</em> . </p> <p>   <code class="page" rel="13,33"/> فرمود: در آن حال نزدیکیش به پروردگار همان قدر بوده است که قرآن در باره‌اش فرموده: <span class="aya" rel="53_9" data-words="2-5">قاب قوسین أو أدنی</span> ابو بصیر به آن جناب عرض کرد <span class="aya" rel="53_9" data-words="2-5">قاب قوسین أو أدنی</span> یعنی چه؟ فرمود: ما بین دستگیره کمان تا سر کمان سپس فرمود: میان آن دو حجابی است دارای تلألؤ و به نظرم می‌رسد، فرمود حجابی است از زبرجد. پس رسول خدا <em>ص</em> از دریچه‌ای به قدر سوراخ سوزن عظمتی را که جز خدا نمی‌داند مشاهده نمود...<span class="footnote" rel="1" title="من لا یحضره الفقیه، ج ۱، ص ۲۹۱، ح ۲">*</span>. </p> <h3> <span class="title" rel="17_1">خلاصه آنچه که از روایات اسراء و معراج استفاده می‌شود در مجمع البیان طبرسی</span> </h3> <p> مؤلف: آیات سوره نجم هم مؤید این روایت است که می‌گوید معراج دو بار اتفاق افتاد: <em>صلواتی</em> هم که در این روایت بود ظاهرا باید درست باشد چون معنای صلوات در لغت به معنی میل و انعطاف است. و میل و انعطاف از خدای سبحان (بطوری که گفته شد)  <em>رحمت</em> و از عبد <em>دعا</em> است. گفتاری هم که جبرئیل از خدای تعالی در صلواتش نقل کرد که می‌فرماید: رحمت من از غضبم پیشی گرفته خود مؤید این معنا است. و نیز به همین جهت بود که جبرئیل آن جناب را در آن موقف نگاهداشت موقفی که خود او گفت هیچ فرشته و پیغمبری بدانجا راه نیافته است، و لازمه این وصفی که برای آن موقف کرده این است که موقف مذکور واسطه‌ای میان خلق و خالق و آخرین حدی از کمال بوده که ممکن است یک انسان بدانجا برسد، پس حد نامبرده همان حدی است که رحمت الهی در آن ظهور کرده، و از آنجا به ما دون و پائین‌تر افاضه می‌شود، و به همین جهت در آنجا باز داشته شد که رحمت خدای را (بخود و بمادون خود) ببیند. </p> <p>و در مجمع البیان خلاصه آنچه را که از روایات استفاده می‌شود چنین آورده است که: رسول خدا (ص) فرمود: جبرئیل در موقعی که من در مکه بودم نزد من آمد و گفت ای محمد!برخیز و من برخاسته با او به طرف درب به راه افتادم و دیدم که میکائیل و اسرافیل نیز با او آمده‌اند. جبرئیل براق را-که حیوانی بزرگتر از الاغ و کوچکتر از قاطر بود و صورتی چون گونه انسان و دمی چون دم گاو و یالی چون یال اسب و پاهایی چون پاهای شتر داشت-حاضر کرد بر پشت آن جلی بهشتی بود و دو بال از قسمت رانهایش بر آمده بود، گامش به اندازه‌ای بود که چشمش کار می‌کرد جبرئیل خطاب به من گفت سوار شو. من سوار شدم و براه افتادم تا به بیت المقدس رسیدم. </p> <p>آن گاه داستان را نقل کرده تا رسیده به اینجا که وقتی به بیت المقدس رسیدم فرشتگانی از آسمان فرود آمده از ناحیه رب العزة به من بشارت دادند و احترام کردند و من در   <code class="page" rel="13,34"/> آنجا به نماز ایستادم. </p> <p>و در بعضی از روایات این باب آمده است که ابراهیم هم در میان خیل انبیاء مرا بشارت داد، آن گاه از وصف موسی و عیسی گفت و فرمود: سپس جبرئیل دست مرا گرفته بالای صخره برد و در آنجا نشانید که ناگهان نردبان و معراجی دیدم که هرگز به زیبایی و جمال آن ندیده بودم. </p> <p>پس به آسمان بالا صعود داده شدم و عجائب و ملکوتش را دیدم، ملائکه آنجا به من سلام کردند آن گاه جبرئیل مرا به آسمان دوم برد در آنجا عیسی بن مریم و یحیی بن زکریا را ملاقات کردم سپس‌، به آسمان سوم عروجم داد در آنجا یوسف را دیدم، مرا به آسمان چهارم بالا برد در آنجا ادریس را دیدم به آسمان پنجم برد در آنجا هارون را دیدم به آسمان ششم بالا برد در آنجا خلق کثیری دیدم که موج می‌زدند سپس به آسمان هفتم عروج داد در آنجا خلقی و فرشتگانی دیدم و در حدیث ابو هریره آمده است که در آسمان ششم موسی را و در آسمان هفتم ابراهیم را دیدم. </p> <p>آن گاه فرمود: از آسمان هفتم هم گذشته به اعلی علیین رفتیم و اعلی علیین را وصف نموده و در آخر فرمود: پروردگارم با من سخن گفت و من با پروردگارم سخن گفتم بهشت و دوزخ را دیدم و عرش سدرة المنتهی را نظاره کردم و سپس به مکه بازگشتم. </p> <p>همین که صبح شد داستان را برای مردم شرح دادم ابو جهل و مشرکین مرا تکذیب کردند مطعم بن عدی گفت: تو چنین می‌پنداری که در یک شب دو ماه راه را پیموده‌ای من شهادت می‌دهم بر اینکه تو از دروغگویانی. </p> <p>راویان حدیث اضافه کرده‌اند که قریش گفتند بگو ببینم در این سفر چه چیزها دیدی رسول خدا (ص) فرمود: به کاروان فلان قبیله برخوردم و دیدم که شتری گم کرده دنبالش می‌گشتند و در کاروانشان ظرف بزرگی از آب بود، از آب نوشیدم و روی ظرف را پوشاندم، شما می‌توانید از ایشان بپرسید که آیا آب را در قدح دیدند یا نه. قریش گفتند: این یک نشانه، سپس فرمود به کاروان فلان قبیله برخوردم و دیدم که شتر فلانی فرار کرده و دستش شکسته بود شما از ایشان بپرسید، گفتند: این دو نشانه، آن گاه پرسیدند از کاروان ما چه خبر داری؟ فرمود کاروان شما را در تنعیم دیدم، آن گاه از جزئیات بارها و وضع کاروان برای آنان مطالبی گفت و فرمود: پیشاپیش کاروان شتری خاکستری رنگ در حرکت بود که دو فزاره بر دوش داشت در موقع طلوع خورشید پیدایشان می‌شود گفتند این هم نشانه‌ای دیگر<span class="footnote" rel="1" title="روح المعانی، ج ۱۵، ص ۶ و مناقب، ج ۱، ص ۱۷۷">*</span>. </p> <p>   <code class="page" rel="13,35"/> در تفسیر عیاشی از هشام بن حکم از امام صادق (ع) روایت کرده که فرمود رسول خدا (ص) در آن شب که به معراج رفت هم نماز عشاء را در مکه خواند و هم نماز صبح را<span class="footnote" rel="1" title="منهج الصادقین، ج ۵، ص ۲۴۰، روح المعانی، ج ۱۵، ص ۷، مجمع البیان، ج ۶، پاورقی ص ۳۹۶">*</span>. </p> <p>مؤلف: و در پاره‌ای از اخبار آمده که آن جناب نماز مغرب را در مسجد الحرام خواند و بعد از آن برنامه معراجش شروع شد و میان این دو روایت منافاتی نیست، هم چنان که میان نماز خواندنش‌ قبل از معراج و واجب شدن نماز در شب معراج منافاتی نیست، چرا که نماز قبل از معراج واجب شده بود، و لیکن جزئیات آن که چند رکعت است تا آن روز معلوم نشده بود. </p> <p>باقی می‌ماند این اشکال که در روایات بسیاری آمده که آن جناب از روز اول بعثتش نماز می‌خواند، هم چنان که در سوره علق که اولین سوره است فرموده: <span class="aya" rel="96_9-10" data-words="1-7">أ رأیت الذی ینهی، عبدا إذا صلی</span> -هیچ یادت هست آن کسی را که نهی می‌کرد بنده‌ای را که نماز می‌خواند<span class="footnote" rel="2" title="روح المعانی، ج ۱۵، ص ۷ به نقل از مازری">*</span> روایاتی هم آمده که آن جناب قبل از اعلام دعوتش تا مدتی با علی <em>ع</em> و خدیجه نماز می‌خواند. </p> <p>و در کافی از عامری از حضرت ابی جعفر (ع) روایت کرده که فرمود: بعد از آنکه رسول خدا (ص) معراج رفت در مراجعت ده رکعت نماز بجا آورد هر دو رکعت به یک سلام، و چون حسن و حسین (ع) متولد شدند رسول خدا (ص) به شکرانه خدا هفت رکعت دیگر زیاد کرد و خداوند هم عمل او را امضاء فرمود، و اگر در نماز صبح چیزی اضافه نکرد برای این بود که در هنگام فجر ملائکه شب می‌رفتند و ملائکه روز می‌آمدند. </p> <p>و چون خداوند دستورش داد تا در مسافرت نمازهایش بشکند رسول خدا <em>ص</em>  همه را دو رکعتی کرد مگر مغرب را که از آن چیزی کم نکرد در نتیجه شش رکعت را بر امتش تخفیف داد. و احکام سهو هم تنها مربوط به رکعت‌هایی است که رسول خدا  (ص) اضافه کرد و اگر کسی در اصل واجب یعنی در دو رکعت اول شک کند باید نماز را از سر بگیرد<span class="footnote" rel="3" title="فروع کافی، ج ۳، ص ۴۸۷، ح ۲">*</span>. </p> <p>مرحوم صدوق در کتاب فقیه به سند خود از سعید بن مسیب روایت کرده که: وی از علی بن الحسین (ع) پرسیده است، چه وقت نماز بدین طریق که امروز واجب است بر       <code class="page" rel="13,36"/> مسلمانان واجب شد؟ فرمود: در مدینه و بعد از ظهور اسلام و قوت گرفتن آن، که خداوند جهاد را بر مسلمانان واجب نمود، آن گاه رسول خدا (ص) هفت رکعت به آن اضافه کرد، دو رکعت در نماز ظهر و دو رکعت در عصر و یک رکعت در مغرب و دو رکعت در عشاء و نماز صبح را به حال خود به همان دو رکعتی که در مکه واجب شده بود باقی گذارد...<span class="footnote" rel="1" title="مناقب، ج ۱، ص ۱۷۷">*</span>. و در الدر المنثور است که احمد و نسایی و بزار و طبرانی و ابن مردویه و بیهقی (در کتاب دلائل) به سند صحیح از ابن عباس روایت کرده‌اند که گفت رسول خدا (ص) فرمود: وقتی مرا به معراج بردند بویی پاکیزه از پیش رویم گذشت به جبرئیل گفتم این بوی خوش از کجا است؟ گفت: بوی مشاطه و آرایشگر خانواده فرعون بود، چرا که او روزی مشغول شانه زدن به گیسوان دختر فرعون بود که شانه از دستش افتاد و گفت: بسم اللَّه. </p> <p>دختر فرعون گفت مقصودت نام پدر من است؟ گفت: خیر، مقصودم پروردگار خودم و پروردگار تو و پدرت می‌باشد، پرسید مگر تو غیر از پدر من پروردگار دیگری داری؟ گفت: آری. پرسید به پدرم بگویم؟ گفت: بگو!. </p> <p>دختر فرعون نزد پدرش رفته و جریان را برای او نقل کرد. فرعون آرایشگر و دخترش را احضار کرد و پرسید آیا غیر از من پروردگار دیگری داری؟ گفت: آری پروردگار من و تو خدایی است که در آسمانها است، فرعون دستور داد مجسمه گاوی که از مس بود گداخته کردند و آن زن بیچاره و بچه‌هایش را در آن افکندند همین که خواستند زن را در آن مس گداخته بیندازند، گفت: من درخواستی از تو دارم. پرسید چیست؟ گفت: حاجتم این است که وقتی مرا و فرزندانم را سوزاندی استخوانهای ما را جمع‌آوری نموده و دفن کنی... !فرعون قبول کرد و گفت‌ اینکار را می‌کنم زیرا تو به گردن ما حق داری. آن گاه آنان را به نوبت در آن مس گداخته انداختند تا در آخر خواستند که طفل شیرخوارش را بسوزانند، مادرش فریادی کشید، طفل گفت: ای مادر پیش بیا و عقب نرو که تو بر حقی، سرانجام او و فرزندانش در آن مجسمه مسی سوختند. </p> <p>ابن عباس اضافه کرده است که چهار نفر در کودکی به زبان آمده‌اند، یکی همین کودک است، دومی آن شاهدی بود که به بیگناهی یوسف شهادت داد و سومی طفل شیرخوار در داستان جریح و چهارمی عیسی بن مریم (ع) می‌باشد<span class="footnote" rel="2" title="سوره، اسری، آیات ۴۳،۹۳،۱۰۸،۱۱۱">*</span>. </p> <p>     <code class="page" rel="13,37"/> مؤلف: این روایت به طرز دیگری از ابن عباس از ابی بن کعب از رسول خدا (ص) روایت شده است<span class="footnote" rel="1" title="مجمع البیان، ج ۶، ص ۳۹۵">*</span>. </p> <p>و نیز در الدر المنثور است که ابن مردویه از انس روایت کرده که گفت رسول خدا  (ص) فرمود شبی به که مرا به معراج بردند از جمعیتی عبور دادند که لبهایشان را با قیچی‌های آتشی می‌بریدند و دوباره جایش سبز می‌شد، از جبرئیل پرسیدم اینها کیانند؟ گفت: اینها خطیبهایی از امت تواند که به مردم چیزی می‌گویند که خود عمل نمی‌کنند<span class="footnote" rel="2" title="سوره اسری، آیات ۴۳،۹۳،۱۰۸،۱۱۱">*</span>. </p> <p>مؤلف: و این نوع تمثلات برزخی که نتایج اعمال و عذابهای آماده شده برای هر یک را مجسم می‌سازد. در اخبار معراجیه بسیار است که پاره‌ای از آنها در روایات گذشته از نظر خوانندگان گذشت. </p> <p>این را هم باید دانست که آنچه که ما از اخبار معراج نقل کردیم فقط مختصری از آن بود و گرنه اخبار در این زمینه بسیار زیاد است که به حد تواتر می‌رسد و جمع کثیری از صحابه مانند مالک و شداد بن اویس و علی بن ابی طالب (ع) و ابو سعید خدری و ابو هریره و عبد اللَّه بن مسعود و عمر بن خطاب و عبد اللَّه بن عمر و عبد اللَّه بن عباس و ابی ابن کعب و سمرة بن جندب و بریده و صهیب بن سنان و حذیفة بن یمان و سهل بن سعد و ابو ایوب انصاری و جابر بن عبد اللَّه و ابو الحمراء و ابو الدرداء و عروة و ام هانی و ام سلمه و عایشه و اسماء دختر ابی بکر همگی آن را از رسول خدا (ص) روایت کرده‌اند، و جمع بسیاری از راویان شیعه از امامان اهل بیت (ع) نقل نموده‌اند. </p> <p>از دانشمندان اسلامی هم همه آنهایی که کلامشان مورد اعتنا است اتفاق دارند بر اینکه معراج در مکه معظمه و قبل از هجرت به مدینه اتفاق افتاده است، هم چنان که خود آیه مورد بحث هم آن را افاده می‌کند و می‌فرماید <span class="aya" rel="17_1" data-words="1-11">سبحان الذی أسری بعبده لیلا من المسجد الحرام إلی المسجد الأقصی</span>... -منزه است آن خدایی که بنده خود را شبانه از مسجد الحرام به مسجد اقصی برد... و بسیاری از روایات هم که داستان گفتگوی آن جناب را با قریش نقل می‌کند بر این معنی دلالت دارد، زیرا از مجموع آنها هم بر می‌آید که رسول خدا جریان شب گذشته خود را برای قریش نقل نموده و آنان انکار نموده‌اند. رسول خدا (ص) به عنوان نشانه، عدد ستونهای مسجد اقصی را برایشان گفت، و جزئیاتی که در راه و از کاروانهای بین راه مشاهده کرده بود نقل کرد. </p> <h3> <span class="title" rel="17_1">اقوال مختلف در باره زمان و مکان معراج و اینکه جسمانی بوده یا روحانی</span> </h3> <p> و اما در اینکه معراج در چه سالی اتفاق افتاده اختلاف است، بعضی گفته‌اند: سال دوم بعثت بوده و این قول را به‌ ابن عباس نسبت داده‌اند، بعضی دیگر از آن جمله صاحب خرائج از علی (ع) نقل کرده که وی فرمود: در سال سوم بعثت اتفاق افتاده، بعضی آن را در سال پنجم و یا ششم دانسته‌اند، بعضی ده سال و سه ماه بعد از بعثت و بعضی دوازده سال بعد از بعثت و بعضی یک سال و پنج ماه قبل از هجرت و بعضی یک سال و سه ماه قبل از هجرت و بعضی شش ماه قبل از آن دانسته‌اند<span class="footnote" rel="1" title="سوره، اسری، آیات ۴۳،۹۳،۱۰۸،۱۱۱">*</span>. </p> <p>هر چه بوده بحث در آن و تتبع در سال و ماه و روز آن آن قدرها اهمیت ندارد، علاوه بر این مستند و دلیلی هم که بتوان بر آن اعتماد کرد در دست نیست، لذا از این بحث صرفنظر می‌نمائیم. </p> <p>چیزی که باید خاطرنشان ساخت این است که روایات وارده از امامان اهل بیت، معراج را در دو نوبت می‌دانند. و از آیات سوره نجم هم همین معنا استفاده می‌شود، زیرا در آنجا دارد: <span class="aya" rel="53_13" data-words="1-5">و لقد رآه نزلة أخری</span> -بتحقیق آن را دفعه دیگری بدید تا آخر که انشاء اللَّه به تفسیر آن سوره به زودی خواهید رسید. و بنا بر این جزئیاتی که در باره معراج در روایات وارد شده و با هم سازگاری ندارند ممکن است یک دسته آنها مربوط به معراج اول و یک دسته دیگر راجع به معراج دوم بوده و پاره‌ای دیگر مشاهداتی باشد که آن حضرت در هر دو معراج مشاهده کرده است. </p> <p>آن گاه در محل وقوع این حادثه نیز اختلاف دیگری کرده‌اند، بعضی<span class="footnote" rel="2" title="الدر المنثور، ج ۴، ص ۱۵۳">*</span> گفته‌اند از شعب ابی طالب به معراج رفتند، بعضی<span class="footnote" rel="3" title="مجمع البیان، ج ۶، ص ۳۹۶ و روح المعانی، ج ۱۵، ص ۶">*</span> دیگر محل آن را خانه ام هانی دانسته که پاره‌ای از روایات هم بر آن دلالت دارد، آن گاه آیه شریفه مورد بحث را که ابتدای آن را مسجد الحرام دانسته چنین تاویل می‌کنند که مقصود از آن تمامی حرم است که آن را مجازا مسجد الحرام نامیده. </p> <p>بعضی<span class="footnote" rel="4" title="الدر المنثور، ج ۴، ص ۱۵۴">*</span> دیگر گفته‌اند از مسجد الحرام بوده چون آیه بر آن دلالت دارد و دلیل دیگری که بتواند آیه را تاویل کند در دست نیست. </p> <p>ممکن هم هست از آن نظر که گفتیم دوباره اتفاق افتاده بگوئیم: یکی از دو معراج از مسجد الحرام بوده و یکی دیگر از خانه ام هانی و اما اینکه از شعب ابی طالب بوده باشد در روایاتی که متضمن آنست چنین آمده که ابو طالب (ع) در تمام طول شب دنبال آن حضرت         <code class="page" rel="13,39"/> می‌گشت، و به او دست نمی‌یافت تا آنچه با بنی هاشم در مسجد الحرام جمع شده شمشیرها را برهنه نموده قریش را تهدید کردند که اگر محمد رسول خدا (ص) پیدا نشود چنین و چنان می‌کنیم، در همین حال بودند که رسول خدا (ص) از آسمان نازل شده نزد ایشان آمد، و مشاهدات خود را برای قریش تعریف کرد: و پر واضح است که این همه جزئیات و خصوصیات تصور نمی‌رود در ایامی اتفاق افتاده باشد که ابی طالب  (ع) در شعب محاصره و دست بگریبان آن شدائد و بلایا بوده. </p> <p>و به هر حال معراجی که آیه شریفه مورد بحث آن را اثبات می‌کند معراجی که به بیت المقدس بود ابتدایش‌ مسجد الحرام بوده و آیه شریفه در این معنی کمال ظهور را دارد، و جهت ندارد که ما آن را تاویل کنیم. </p> <p>باز اختلاف دیگری کرده‌اند در کیفیت معراج، بعضی<span class="footnote" rel="1" title="سوره اسری، آیات ۴۳،۹۳،۱۰۸،۱۱۱">*</span> گفته‌اند: هم روحانی و هم جسمانی بوده رسول خدا (ص) با بدن خاکی خود از مسجد الحرام به بیت المقدس و از آنجا نیز با جسد و روحش به آسمانها عروج نموده است، و این قول بیشتر مفسرین است. </p> <p>بعضی<span class="footnote" rel="2" title="الدر المنثور، ج ۴، ص ۱۵۰">*</span> دیگر گفته‌اند: با روح و جسدش تا بیت المقدس و از آنجا با روح شریفش به آسمانها عروج نموده است و این قول گروهی از مفسرین است. و بعضی گفته‌اند: با روحش بوده و این خود از رؤیاهای صادقی است که خداوند به پیغمبرش نشان داده، و این قول نادری از مفسرین است. </p> <p>در مناقب گفته: مردم در معراج اختلاف کرده‌اند، و خوارج آن را انکار و فرقه جهمیه معترض شده‌اند به اینکه روحانی و به صورت رؤیا بوده است، ولی فرقه امامیه و زیدیه و معتزله گفته‌اند تا بیت المقدس روحانی و جسمانی بوده، چون آیه شریفه دارد: <em>تا مسجد اقصی</em> . </p> <p>عده‌ای دیگر گفته‌اند: از اول تا به آخر حتی آسمانها را هم با جسد و روح خود معراج کرده است، و این معنی از ابن عباس و ابن مسعود، و جابر، و حذیفه و انس و عایشه و ام هانی روایت شده است. </p> <p>و ما در صورتی که ادله مذکور دلالت کند آن را انکار نمی‌کنیم، و چگونه انکار کنیم با اینکه سابقه آن در دست هست، و آن معراج موسی بن عمران (ع) است که     <code class="page" rel="13,40"/> خدای تعالی او را با جسد و روحش تا طور سینا برد، و در قرآن در خصوص آن فرموده: <span class="aya" rel="28_46" data-words="1-5">و ما کنت بجانب الطور</span> -تو در جانب طور نبودی ، و نیز ابراهیم را تا آسمان دنیا برده در قرآن فرموده <span class="aya" rel="6_75" data-words="1-4">و کذلک نری إبراهیم</span>... -اینچنین به ابراهیم نشان دادیم... ، و عیسی را تا آسمان چهارم برده در قرآن فرموده: <span class="aya" rel="19_57" data-words="1-4">و رفعناه مکانا علیا</span> -او را تا جایی بلند عروج دادیم و در باره رسول خدا (ص) فرموده: <span class="aya" rel="53_9" data-words="1-3">فکان قاب قوسین</span> -پس تا اندازه قاب دو قوس رسید و معلوم است که این بخاطر علو همت آن حضرت بود، این بود گفتار صاحب مناقب<span class="footnote" rel="1" title="الدر المنثور، ج ۴، ص ۱۵۳">*</span>. </p> <p>ولی آنچه سزاوار است در این خصوص گفته شود این است که اصل <em>اسراء</em> و  <em>معراج</em> از مسائلی است که هیچ راهی به انکار آن نیست چون قرآن در باره آن به تفصیل بیان کرده، و اخبار متواتر، از رسول خدا (ص) و امامان اهل بیت بر طبق آن رسیده است. </p> <p>و اما در باره چگونگی جزئیات آن، ظاهر آیه و روایات محفوف به قرائنی است که آیه را دارای ظهور نسبت به آن جزئیات می‌کنند. ظهوری که به هیچ وجه قابل دفع نیست، و با در نظر داشتن آن قرائن از آیه و روایات چنین استفاده می‌شود که آن جناب با روح و جسدش از مسجد الحرام تا مسجد اقصی رفته، و اما عروجش به آسمانها، از ظاهر آیات سوره نجم که به زودی انشاء اللَّه به تفسیرش خواهیم رسید و صریح روایات بسیار زیادی که بر می‌آید که این عروج واقع شده و به هیچ وجه نمی‌توان آن را انکار نمود، چیزی که هست ممکن است بگوئیم که این عروج با روح مقدسش بوده است. </p> <p>و لیکن نه آن طور که قائلین به معراج روحانی معتقدند که به صورت رؤیای صادقه بوده است، چه اگر صرف رؤیا می‌بود دیگر جا نداشت آیات قرآنی اینقدر در باره آن اهمیت داده و سخن بگوید، و در مقام اثبات کرامت در باره آن جناب برآید. </p> <p>و همچنین دیگر جا نداشت قریش وقتی که آن جناب قصه را بر ایشان نقل کرد آن طور به شدت انکار نمایند و نیز مشاهداتی که آن جناب در بین راه دیده و نقل فرموده با رؤیا بودن معراج نمی‌سازد، و معنای معقولی برایش تصور نمی‌شود. </p> <p>بلکه مقصود از روحانی بودن آن این است که روح مقدس آن جناب به ما ورای این عالم مادی یعنی آنجایی که ملائکه مکرمین منزل دارند و اعمال بندگان بدانجا منتهی و اقدار از آنجا صادر می‌شود عروج نموده و آن آیات کبرای پروردگارش را مشاهده و حقایق اشیاء و نتایج اعمال برایش مجسم شده، ارواح انبیای عظام را ملاقات و با آنان گفتگو کرده است،   <code class="page" rel="13,41"/> ملائکه کرام را دیده و با آنان صحبت نموده است و آیاتی الهی دیده که جز با عبارات:  <em>عرش</em>  <em>حجب</em>  <em>سرادقات</em> تعبیر از آنها ممکن نبوده است. </p> <p>این است معنای معراج روحانی ولی آقایان چون قائل به اصالت وجود مادی بوده و در عالم به غیر از خدا هیچ موجود مجردی را قائل نیستند و از سوی دیگر که کتاب و سنت در وصف امور غیر محسوسه اوصافی را برمی‌شمارد که محسوس و مادی است مانند ملائکه کرام و عرش و کرسی و لوح و قلم و حجب و سرادقات ناگزیر شده این امور را حمل کنند بر اجسام مادیه‌ای که محسوس آدمی واقع نمی‌شوند و احکام ماده را ندارند، و نیز تمثیلاتی که در روایات در خصوص مقامات صالحین و معارج قرب آنان و بواطن صور معاصی از نتایج اعمال و امثال آن وارد شده بر نوعی از تشبیه و استعاره حمل نموده، در نتیجه خود را به ورطه سفسطه بیندازند حس را خطاکار دانسته قائل به روابطی جزافی و نامنظم در میان اعمال و نتایج آن شوند و محذورهای دیگری از این قبیل را ملتزم گردند. </p> <p>و نیز به همین جهت بوده که وقتی یک عده از انسان‌ها معراج جسمانی رسول خدا را انکار کرده‌اند ناگزیر شده‌اند که بگویند معراج آن حضرت در خواب بوده چون رؤیا به نظر ایشان یک خاصیت مادی است برای روح مادی، و آن گاه ناچار شده‌اند آیات و روایاتی را که با این گفتارشان سازگاری نداشته تاویل کنند گو اینکه از آیات و روایات یکی هم با گفتار ایشان جور نمی‌آید. </p> <h3>بحثی دیگر <span class="title" rel="17_1"> (تقسیم جزئیات مربوط به معراج به چهار قسم، از نظر معنی و سند) </span> </h3> <p> در مجمع البیان می‌گوید: موضعی که آن جناب بدانجا سیر داده شد مورد اختلاف است که کجا بوده، نظر ما این است که بیت المقدس بوده چون قرآن کریم این مطلب را به آن صراحت بیان نموده که هیچ مسلمانی نمی‌تواند آن را انکار نماید. و اینکه بعضی‌ها گفته‌اند: این جریان در خواب واقع شده کلامی است ظاهر البطلان، زیرا اگر خواب می‌بود دیگر معجزه و برهان نبود. </p> <p>و حال آنکه در روایات دارد که پیغمبر ما به آسمان عروج کرد و این مضمون را بسیاری از صحابه از قبیل ابن عباس و ابن مسعود و جابر بن عبد اللَّه و حذیفه و عایشه و ام هانی و دیگران روایت کرده‌اند چیزی که هست در نقل جزئیات آن کم و زیاد دارند. </p> <p>و اگر همه آن جزئیات را به دقت مورد نظر قرار دهیم خواهیم دید که از یکی از چهار<code class="page" rel="13,42"/> وجه خالی نیستند. </p> <p>1-یا خصوصیاتی هستند که هم اخبار متضمن آنها، متواتر است و به هیچ وجه نمی‌توان انکارش نمود و هم اینکه علم ما می‌تواند به صحت آنها حکم کند. </p> <p>2-و یا جزئیات و خصوصیاتی هستند که هر چند اخبار در دلالت بر آنها به حد تواتر نمی‌رسد و لیکن از آنجایی که اموری غیر معقول و مخالف با اصول نیستند، و خلاصه عقل حکم به امکان آنها می‌کند، که ما نیز آنها را انکار ننموده، و تجویزش می‌کنیم، و می‌گوئیم ممکن است چنین وقایعی اتفاق افتاده باشد و با فرض تواتر حکم قطعی می‌کنیم که اینگونه امور در بیداری اتفاق افتاده. </p> <p>3-و یا اموری است که ظاهرش با اصول مسلمه ما مخالفت دارند و لیکن وضع روایاتی که بر آنها دلالت می‌کند طوری است که می‌توان ظاهرش را تاویل نمود و محمل معقولی برایش درست کرد، در این صورت از ظاهر آن روایات صرفنظر نموده بر آن معانی معقول حمل می‌کنیم، حملی که هم با حق بسازد و هم با دلیل و روایت. </p> <p>4-و یا اموری است که نه ظاهرش معقول و صحیح است و نه ممکن است بر محمل صحیحی حملشان نمود، و حمل نمودن آنها به اصطلاح بدون سریش صورت نمی‌گیرد، اینگونه جزئیات و خصوصیات راجع به معراج را قبول ننموده ادله آنها را رد می‌کنیم. </p> <p>از جمله مطالبی که در باره معراج جزء دسته اول است، یعنی مورد یقین است اصل معراج است و اینکه اجمالا آن جناب را به معراج برده‌اند. </p> <p>و از جمله مطالبی که جزء دسته دوم است این است که آن جناب آسمانها را گشته و انبیاء و عرش و سدرة المنتهی و بهشت و دوزخ را دیده است. </p> <p>و مطالب جزء دسته سوم از قبیل دیدن اهل بهشت و تنعم آنان و اهل دوزخ و کیفیت عذاب ایشان است که می‌توان بر این معنا حمل کرد که رسول خدا (ص) اسماء و صفات ایشان را دیده و به اصطلاح لیست بهشتیان و دوزخیان را قرائت فرموده است. </p> <p>و مطالبی که جزء دسته چهارم است و چاره‌ای جز طرح و طرد روایات آن نیست، مطالبی است که از ظاهر ادله آن تشبیه بر می‌آید مثل سخن گفتن علنی با خدا و دیدن خدا و با او بر تخت نشستن و امثال آن که ظاهرش جسمانیت و شباهت خدا به خلق را می‌رساند، و خدا از آنها منزه است، و از همین دسته است آن روایتی که دارد شکم رسول خدا (ص) را شکافته و دل او را شستند. چون دل آن جناب از هر بدی و عیبی طاهر و مطهر<code class="page" rel="13,43"/> بوده و چنان دلی که مرکز آن همه معارف و عقائد حقه است چگونه احتیاج به شستشو دارد<span class="footnote" rel="1" title="الدر المنثور، ج ۴، ص ۱۵۰">*</span>. </p> <p>و بسیار خوب گفته است، جز اینکه بیشتر مثالهایی که آورده مورد اشکال است، مثلا گردش در آسمانها و دیدن انبیاء و امثال آن و همچنین شکافتن سینه رسول خدا (ص) و شستشوی آن را از دسته چهارم شمرده و حال آنکه از نظر عقل هیچ اشکالی ندارد. زیرا می‌توان گفت همه آنها از باب تمثلات برزخی و یا روحی بوده است، و روایات معراج پر است از این نوع تمثلات، مانند مجسم شدن دنیا در هیات زنی که همه رقم زیور دنیایی به خود بسته و تمثل دعوت یهودیت و نصرانیت و دیدن انواع نعمت‌ها و عذابها برای بهشتیان و دوزخیان و امثال اینها. </p> <p>از جمله مؤیداتی که گفتار ما را تایید می‌کند اختلاف لحن اخبار این باب است در بیان یک مطلب، مثلا در بعضی از آنها در باره صعود رسول خدا به آسمان می‌گوید که به وسیله براق صورت گرفته و در بعضی دیگر بال جبرئیل مده و در بعضی نردبانی که یکسرش روی صخره بیت المقدس و سر دیگرش به بام فلک و آسمانها رفته است، و از این قبیل اختلاف تعبیر در بیان یک حقیقت بسیار است که اگر کسی بخواهد دقت کند در خلال روایات این باب بسیار خواهد دید. </p> <p>بنا بر این از همین جا می‌توان حدس زد که منظور از این بیانات مجسم ساختن امری غیر جسمی و غیر مادی است به صورت امری مادی به نحو تمثیل و یا تمثیل و وقوع اینگونه تمثیلات در ظواهر کتاب و سنت امری است واضح که به هیچ وجه نمی‌شود انکارش کرد. </p> 
