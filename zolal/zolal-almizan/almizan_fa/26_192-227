<h3 class="ayas">سوره الشعراء آیه‌های ۱۹۲ تا ۲۲۷</h3><code class="section" rel="26_192-227"/><h3>ترجمه آیات</h3> <p> <span class="trans" rel="26_192">این قرآن کتابی است که از ناحیه پروردگار جهانیان نازل شده.  «۱۹۲» </span><span class="trans" rel="26_193">و آن را روح الامین نازل کرده.  «۱۹۳» </span><span class="trans" rel="26_194">به قلب تو تا از بیم دهندگان باشی.  «۱۹۴» </span><span class="trans" rel="26_195">به زبان عربی واضح.  «۱۹۵» </span><span class="trans" rel="26_196">و در کتابهای گذشتگان نیز هست.  «۱۹۶» </span><span class="trans" rel="26_197">آیا برای ایشان همین نشانه کافی نیست که دانشوران بنی اسرائیل قرآن را می‌شناسند؟.  «۱۹۷» </span><span class="trans" rel="26_198">اگر آن را به بعضی از عجم نازل کرده بودیم.  «۱۹۸» </span><span class="trans" rel="26_199">و آن را برای ایشان می‌خواند هرگز بدان ایمان نمی‌آوردند.  «۱۹۹» </span><span class="trans" rel="26_200">اینچنین انکار را در دل تبهکاران راه می‌دهیم.  «۲۰۰» </span><span class="trans" rel="26_201">که بدان ایمان نیاورند تا عذاب الم‌انگیز را ببینند.  «۲۰۱» </span><span class="trans" rel="26_202">و ناگهانی بر آنها در آید و بی خبر باشند.  «۲۰۲» </span><span class="trans" rel="26_203">و گویند آیا مهلتمان دهند؟.  «۲۰۳» </span><span class="trans" rel="26_204">پس چرا عذاب ما را بشتاب می‌خواهند.  «۲۰۴» </span><span class="trans" rel="26_205">مگر ندانی که اگر سالها نعمتشان دهیم.  «۲۰۵» </span><span class="trans" rel="26_206">آن گاه عذاب موعود به آنها رسد.  «۲۰۶» </span><span class="trans" rel="26_207">نعمتی که داشته‌اند کاری برایشان نمی‌سازد.  «۲۰۷» </span><span class="trans" rel="26_208">هیچ دهکده‌ای را هلاک نکردیم مگر آنکه بیم‌رسان داشتند.  «۲۰۸» </span><span class="trans" rel="26_209">تا متذکر شوند، و ما هرگز ستمگر نبوده‌ایم.  «۲۰۹» </span><span class="trans" rel="26_210">قرآن را شیاطین نازل نکرده‌اند.  «۲۱۰» </span><span class="trans" rel="26_211">نه حق ایشان بود و نه می‌توانستند نازل کنند.  «۲۱۱» </span><span class="trans" rel="26_212">زیرا آنها از شنیدن وحی برکنارند. <code class="page" rel="15,446"/> «۲۱۲» </span><span class="trans" rel="26_213"> با خدای یکتا خدای دیگر مخوان و گرنه جزو معذبین خواهی بود.  «۲۱۳» </span><span class="trans" rel="26_214">و خویشان نزدیکت را بترسان.  «۲۱۴» </span><span class="trans" rel="26_215">برای مؤمنانی که پیرویت کرده‌اند جنبه ملایمت گیر.  «۲۱۵» </span><span class="trans" rel="26_216">اگر نافرمانیت کردند بگو من از اعمالی که می‌کنید بیزارم.  «۲۱۶» </span><span class="trans" rel="26_217">و به خدای نیرومند و رحیم توکل کن.  «۲۱۷» </span><span class="trans" rel="26_218">همان کسی که وقتی قیام کنی تو را می‌بیند.  «۲۱۸» </span><span class="trans" rel="26_219">و همچنین حرکت و گشتن تو را در میان سجده‌کنان (می‌بیند).  «۲۱۹» </span><span class="trans" rel="26_220">که او شنوا و دانا است.  «۲۲۰» </span><span class="trans" rel="26_221">آیا خبرتان دهم که شیطانها به چه کسی نازل می‌شوند؟.  «۲۲۱» </span><span class="trans" rel="26_222">بر همه دروغسازان گنه پیشه نازل می‌شوند.  «۲۲۲» </span><span class="trans" rel="26_223">مسموعات خویش را القا می‌کنند و بیشترشان دروغگویانند.  «۲۲۳» </span><span class="trans" rel="26_224">و شاعران را گمراهان پیروی می‌کنند.  «۲۲۴» </span><span class="trans" rel="26_225">مگر نمی‌بینی که آنان در هر وادی سرگردانند.  «۲۲۵» </span><span class="trans" rel="26_226">و چیزهایی می‌گویند که خود عمل نمی‌کنند.  «۲۲۶» </span><span class="trans" rel="26_227">مگر آن کسانی که ایمان آورده و کارهای شایسته کرده‌اند و خدا را بسیار یاد کرده‌اند و از پس آن ستمهایی که دیدند انتقام گرفته‌اند، زود باشد کسانی که ستم کرده‌اند بدانند که به کجا بازگشت می‌کنند.  «۲۲۷» </span></p>                                                                   <h3>بیان آیات</h3> <p> این آیات به مطالبی اشاره می‌کند که به منزله نتیجه‌ای است که از داستانهای هفتگانه استخراج شود و هم توبیخ و تهدیدی است برای کفار عصر رسول خدا (ص). </p> <p>و نیز در این آیات از نبوت رسول خدا (ص) دفاع شده و احتجاج شده به اینکه نام او در کتابهای آسمانی گذشتگان برده شده و علمای بنی اسرائیل از آن پیشگوییها اطلاع دارند و نیز از کتاب آسمانی آن جناب، یعنی قرآن کریم دفاع شده به اینکه:  این کتاب از القائات شیطانها و اقاویل شعراء نیست. </p> <p> <span class="aya" rel="26_192" data-words="1-5">و إنه لتنزیل رب العالمین</span> ضمیر در <em>انه</em> به قرآن بر می‌گردد و از این آیه به بعد به صدر سوره برگشت شده که<code class="page" rel="15,447"/> فرمود: <span class="aya" rel="26_2" data-words="1-4">تلک آیات الکتاب المبین</span> و داستان کفر آن اقوام را دنبال می‌کند، هم چنان که بعدا نیز می‌فرماید: <span class="aya" rel="26_5-6" data-words="1-14">و ما یأتیهم من ذکر من الرحمن محدث إلا کانوا عنه معرضین، فقد کذبوا</span>. </p> <h3> <span class="title" rel="26_192"><span class="phrase">معنای <em>انزال</em> و <em rel="fa_26_192_3-3" data-sentence="23:40">تنزیل</em> و موارد استعمال آن دو در آیات قرآن کریم</span></span> </h3> <p> <span class="phrase">کلمه <em rel="fa_26_192_3-3" data-sentence="5:314">تنزیل</em> و کلمه <em>انزال</em> هر دو به یک معناست و آن فرود آوردن است، چیزی که هست غالبا انزال را در مورد فرود آوردن به یک دفعه و تنزیل را در مورد فرود آوردن به تدریج، استعمال می‌کنند و اصل نزول در اجسام به این است که جسمی از مکانی بلند به پایین آن مکان فرود آید و در غیر اجسام نیز به معنایی است که مناسب با این معنا باشد.</span> </p> <p>و تنزیل خدای تعالی به این است که چیزی را که نزدش می‌باشد به موطن و عالم خلق و تقدیر فرود آورد، چون همواره خود را در مقامی بلند دانسته و به اوصافی چون علی و عظیم و کبیر و متعال و رفیع الدرجات و قاهر فوق بندگان ستوده، در نتیجه وقتی او موجودی را ایجاد می‌کند و به عالم خلق و تقدیر در می‌آورد و یا به عبارت دیگر از عالم غیب به عالم شهادت می‌آورد، در حقیقت تنزیلی از ناحیه او محسوب می‌شود. </p> <p>این دو کلمه، یعنی تنزیل و انزال در کلام خدای تعالی به همین عنایت در اشیایی به کار رفته، مثلا درباره لباس فرموده: <span class="aya" rel="7_26" data-words="1-9">یا بنی آدم قد أنزلنا علیکم لباسا یواری سوآتکم</span><span class="footnote" rel="1" title="ای آدم زادگان، ما لباسی بر شما نازل کردیم که عیبتان را بپوشاند سوره اعراف، آیه ۲۶">*</span> و در باره چارپایان فرموده: <span class="aya" rel="39_6" data-words="9-15">و أنزل لکم من الأنعام ثمانیة أزواج</span><span class="footnote" rel="2" title="و از چارپایان برای شما هشت جفت نازل کردیم سوره زمر، آیه ۶">*</span> و درباره آهن فرموده: <span class="aya" rel="57_25" data-words="14-19">و أنزلنا الحدید فیه بأس شدید</span><span class="footnote" rel="3" title="آهن را نازل کردیم که در آن قدرتی بسیار است سوره حدید، آیه ۲۵">*</span> و درباره مطلق خیر فرموده: <span class="aya" rel="2_105" data-words="1-17">ما یود الذین کفروا من أهل الکتاب و لا المشرکین أن ینزل علیکم من خیر من ربکم</span><span class="footnote" rel="4" title="کفار اهل کتاب و مشرکین دوست نمی‌دارند که چیزی از خیر از ناحیه پروردگارتان بر شما نازل شود سوره بقره، آیه ۱۰۵">*</span> و در مطلق موجودات فرموده: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="5" title="هیچ چیز نیست مگر آنکه خزینه‌های آن نزد ما است و ما آن را نازل نمی‌کنیم مگر به اندازه‌ای معین سوره حجر، آیه ۲۱">*</span>. </p> <p>از جمله آیاتی که بر اعتبار این معنا در خصوص قرآن دلالت می‌کند آیه‌ <span class="aya" rel="43_3-4" data-words="1-14">إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span> است<span class="footnote" rel="6" title="ما این کتاب را خواندنی و به زبان عربی کردیم، تا شاید شما تعقل کنید و گر نه این کتاب در ام الکتاب بود، که در نزد ما مقامی بلند و فرزانه دارد سوره زخرف، آیه ۳ و ۴">*</span>. </p> <p>و اگر در آیه مورد بحث تنزیل را به رب العالمین نسبت داده، برای این بود که دلالت             <code class="page" rel="15,448"/> کند بر یگانگی رب تعالی، چون مکرر گفتیم که مشرکین خدای را قبول دارند، ولی او را رب العالمین نمی‌دانستند، بلکه می‌گفتند عالمیان هر ناحیه‌اش ربی دارد و خدا رب آن ارباب است، نه رب العالمین، چون خودش به طور مستقیم در عالمیان ربوبیت و تدبیر ندارد. </p> <h3> <span class="title" rel="26_193 26_194">توضیح و تفصیل معنای جمله: <span class="aya" rel="26_193-194" data-words="1-6">نزل به الروح الأمین، علی قلبک</span> و بیان مراد از قلب، و چگونگی دریافت وحی به وسیله قلب</span> </h3> <p> <code class="aya" rel="26_193"/><code class="aya" rel="26_194"/><code class="aya" rel="26_195"/> <span class="aya" rel="26_193-195" data-words="1-12">نزل به الروح الأمین، علی قلبک لتکون من المنذرین، بلسان عربی مبین</span> <span class="phrase">مراد از <em rel="fa_26_193_3-4" data-sentence="8:645">روح الامین</em> جبرئیل (ع) است، که فرشته وحی می‌باشد، به دلیل آیه‌ <span class="aya" rel="2_97" data-words="2-11">من کان عدوا لجبریل فإنه نزله علی قلبک بإذن الله</span><span class="footnote" rel="1" title="کسانی که با جبرئیل دشمنی می‌کنند، باید بدانند که او است که این قرآن رای به اذن خدا بر قلب تو نازل کرد سوره بقره، آیه ۹۷">*</span> و در جای دیگر او را روح القدس خوانده، فرموده: <span class="aya" rel="16_102" data-words="1-7">قل نزله روح القدس من ربک بالحق</span><span class="footnote" rel="2" title="بگو روح القدس آن رای از ناحیه پروردگار بر من به حق نازل کرد سوره نحل، آیه ۱۰۲">*</span> که ما در تفسیر دو سوره نحل و اسراء بحثی پیرامون معنای روح گذراندیم.</span> </p> <p>و اگر جبرئیل را امین خواند، برای این بود که دلالت کند بر اینکه او مورد اعتماد خدای تعالی و امین در رساندن رسالت او به پیامبر او است، نه چیزی از پیام او را تغییر می‌دهد و نه جابجا و تحریف می‌کند، نه عمدا و نه سهوا و نه دچار فراموشی می‌گردد، هم چنان که توصیف او در جای دیگر به روح قدس نیز به این معانی اشاره دارد، چون او را منزه از این گونه منقصت‌ها معرفی می‌کند. </p> <p>و اگر فرمود: <span class="aya" rel="26_193" data-words="1-3">نزل به الروح</span> برای این بود که کلمه <em>نزل</em> را با حرف باء متعدی کند، نه اینکه به قول بعضی<span class="footnote" rel="3" title="روح المعانی، ج ۱۹، ص ۱۲۰">*</span> باء را برای مصاحبت آورده باشد، تا معنای جمله این باشد که قرآن را با معیت جبرئیل نازل کرده، چون در این مقام عنایت در این نبوده که با قرآن کسی هم آمده یا نه، بلکه عنایت تنها در نزول قرآن بوده. </p> <p>ضمیر در <em>نزل به</em> به قرآن برمی‌گردد، بدان جهت که کلامی است ترکیب شده از الفاظی، و البته آن الفاظ هم دارای معانی حقه‌ای است، نه اینکه به قول بعضی<span class="footnote" rel="4" title="روح المعانی، ج ۱۹، ص ۱۲۱">*</span> از مفسرین آنچه جبرئیل آورده تنها معانی قرآن بوده باشد و رسول خدا (ص) آن معانی را در قالب الفاظ ریخته باشد، البته الفاظی که درست آن معانی را حکایت کند. </p> <p>زیرا همانطور که معانی از ناحیه خدا نازل شده، الفاظ هم از آن ناحیه نازل شده است، به شهادت آیات زیر که به روشنی این معنا را می‌رسانند، از آن جمله فرموده:         <code class="page" rel="15,449"/> <span class="aya" rel="75_18" data-words="1-4">فإذا قرأناه فاتبع قرآنه</span><span class="footnote" rel="1" title="چون آن را می‌خوانیم تو نیز خواندنت تابع خواندن ما باشد سوره قیامت، آیه ۱۸">*</span> و نیز فرموده: <span class="aya" rel="3_108" data-words="1-6">تلک آیات الله نتلوها علیک بالحق</span><span class="footnote" rel="2" title="اینها آیات خدایند که ما به حق بر تو می‌خوانیم سوره آل عمران، آیه ۱۰۸ و سوره جاثیه، آیه ۶">*</span> و نیز آیاتی دیگر، و پر واضح است که الفاظ، خواندنی و تلاوت کردنی است نه معانی. </p> <p>بی‌پایه‌تر از قولی که نقل کردیم، قول کسی است که گفته: قرآن، هم به الفاظش و هم به معنایش از منشآت رسول خدا (ص) بوده، که آن را یک مرحله از قلب آن جناب، که نام آن مرحله روح الامین است، القاء کرده به مرحله دیگر نفس که نامش قلب است. </p> <p>و مراد از قلب در کلام خدای تعالی هر جا که به کار رفته آن حقیقتی است از انسان که ادراک و شعور را به آن نسبت می‌دهند، نه قلب صنوبری شکل، که در سمت چپ سینه قرار گرفته است، و یکی از اعضای رئیسه بدن آدمی است، به شهادت آیاتی از قرآن کریم که ذیلا خاطرنشان می‌شود. </p> <p>در سوره احزاب قلب را عبارت دانسته از آن چیزی که در هنگام مرگ به گلوگاه می‌رسد و می‌فرماید: <span class="aya" rel="33_10" data-words="13-16">و بلغت القلوب الحناجر</span><span class="footnote" rel="3" title="و قلبها می‌رسد به حنجره‌ها سوره احزاب، آیه ۱۰">*</span> که معلوم است مراد از آن، جان آدمی است. و در سوره بقره آن را عبارت دانسته از چیزی که متصف به گناه و ثواب می‌شود. و فرموده: <span class="aya" rel="2_283" data-words="31-33">فإنه آثم قلبه</span><span class="footnote" rel="4" title="چنین کسی قلبش گنه کار است سوره بقره، آیه ۲۸۳">*</span> و معلوم است که عضو صنوبری شکل گناه نمی‌کند، پس مراد از آن همان جان و نفس آدمی است. </p> <p>و شاید وجه اینکه در جمله‌ <span class="aya" rel="26_193-194" data-words="1-6">نزل به الروح الأمین، علی قلبک</span> پای قلب را به میان آورد و نفرمود: روح الامین آن را بر تو نازل کرد اشاره به این باشد که: رسول خدا چگونه وحی و قرآن نازل را تلقی می‌کرده؟ و از آن جناب آن چیزی که وحی را از روح می‌گرفته نفس او بوده، نه مثلا دست او، یا سایر حواس ظاهری‌اش، که در امور جزئی به کار بسته می‌شود. </p> <p>پس رسول خدا (ص) در حینی که به وی وحی می‌شد، هم می‌دید و هم می‌شنید، اما بدون اینکه دو حس بینایی و شنوایی‌اش به کار بیفتد، هم چنان که در روایت آمده، که حالتی شبیه به بیهوشی به آن جناب دست می‌داد، که آن را به <em>رحاء الوحی</em> نام نهاده بودند. </p> <p>         <code class="page" rel="15,450"/> پس آن جناب همانطور که ما شخصی را می‌بینیم و صدایش را می‌شنویم، فرشته وحی را می‌دید و صدایش را می‌شنید، اما بدون اینکه دو حاسه بینایی و شنوایی مادی خود را چون ما به کار بگیرد. </p> <p>و اگر رؤیت او و شنیدنش در حال وحی عین دیدن و شنیدن ما می‌بود، بایستی آنچه می‌دیده و می‌شنیده میان او و سایر مردم مشترک باشد و خلاصه اصحابش هم فرشته وحی را ببینند و صدایش را بشنوند و حال آنکه نقل قطعی این معنا را تکذیب کرده و حالت وحی بسیاری از آن جناب سراغ داده که در بین جمعیت به وی دست داده و جمعیتی که پیرامونش بوده‌اند هیچ چیزی احساس نمی‌کرده‌اند، نه صدای پایی، نه شخصی و نه صدای سخنی که به وی القاء می‌شده است. </p> <p>این را هم نمی‌توانیم بگوییم که ممکن است خدای تعالی در آن حال در حاسه جمعیت تصرف می‌کرده و نمی‌گذاشته که آنچه را او می‌دیده ایشان ببینند و آنچه را او می‌شنیده بشنوند و خلاصه امور غیبی همه از این جهت غیبند که خدا در حواس ما تصرف کرده، که نمی‌توانیم آنها را درک کنیم. </p> <p>زیرا اگر چنین حرفی را بزنیم، به طور کلی باید مانند سوفسطائیان بنیان هر تصدیق علمی را درهم بکوبیم و نسبت به هیچ تصدیقی اطمینان پیدا نکنیم، چون اگر مثل چنین خطای عظیمی از حواس ما که کلید همه علوم ضروری و تصدیقات بدیهی است، جائز باشد، دیگر چگونه می‌توانیم به تصدیق دو دو تا چهارتا است وثوق داشته باشیم، زیرا ممکن است احتمال دهیم که حواس ما در درک آن خطا رفته باشد و همچنین نسبت به بدیهی‌ترین قضایا از قبیل سفیدی برف و سیاهی زغال تشکیک کنیم. </p> <p>علاوه بر این، این سخن از کسی سر می‌زند که قائل به اصالت حس باشد، یعنی بگوید غیر از محسوسات هیچ چیزی موجود نیست و این خطا از خطای دیگر فاحشتر است، زیرا در همین عالم شهود به بسیاری از چیزها علم و ایمان داریم، در حالی که با هیچ یک از حواس خود احساسش نکرده‌ایم و اگر ما کسی باشیم که وجود موجودی غیر محسوس را ممکن بدانیم، هرگز درباره فرشته وحی چنین حرفی نمی‌زنیم و ما در تفسیر سوره مریم گفتاری در معنای تمثل ملک گذراندیم، که به درد این مقام نیز می‌خورد. </p> <h3> <span class="title" rel="26_194 26_195 26_192 26_193 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">وجوه متعدد و بی پایه‌ای که راجع به انزال وحی بر قلب پیامبر (صلی اللَّه علیه و آله و سلم) گفته شده است</span> </h3> <p> و بعضی<span class="footnote" rel="1" title="روح المعانی، ج ۱۹، ص ۱۲۱">*</span> در توجیه اینکه چرا فرمود: روح الامین آن را به قلب تو نازل می‌کند    <code class="page" rel="15,451"/> گفته‌اند: چون به طور کلی آلت درک و آن چیزی که به خاطر آن انسان مکلف به تکالیف می‌شود قلب است، نه بدن، هر چند که قلب هم آنچه را درک می‌کند به وسیله ادوات و اعضای بدن، از چشم و گوش و غیره باشد که اشکال این را در بالا گفتیم. </p> <p>و بعضی<span class="footnote" rel="1" title="روح المعانی، ج ۱۹، ص ۱۲۱">*</span> دیگر گفته‌اند: رسول خدا (ص) دارای دو جنبه بوده: یکی جنبه ملکی و دیگری جنبه بشری، به خاطر جنبه ملکی‌اش فیض را می‌گرفت و به خاطر جنبه بشری‌اش آن فیض را افاضه می‌کرد، و اگر در آیه مورد بحث انزال وحی را بر قلب آن جناب دانسته، از این جهت است که قلب او به صفات ملکی متصف بوده، صفاتی که با آن صفات وحی را از روح الامین می‌گرفته و بدین جهت نفرمود: نزل به علیک روح الامین با اینکه اگر این طور می‌فرمود مختصرتر بود. </p> <p>و این نیز وقتی درست است که بگوییم حواس و قوای بدنی نیز در تلقی وحی شرکت دارند و ایرادش در سابق گذشت. </p> <p>جمعی<span class="footnote" rel="2" title="قلب در آنچه دید دروغ نگفت سوره نجم، آیه ۱۱">*</span> دیگر از مفسرین گفته‌اند: مراد از قلب همان عضو مخصوص بدن است و ادراک و شعور هر چه باشد از خواص آن عضو است. </p> <p>چیزی که هست بعضی<span class="footnote" rel="3" title="تفسیر کشاف، ج ۳، ص ۳۳۴">*</span> از ایشان در تفسیر آیه مورد بحث گفته‌اند: اگر قلب را متعلق انزال قرار داده، از باب توسع و مجاز گویی بوده و گرنه <em>نزل علیک</em> هم صحیح بود. </p> <p>توضیح اینکه خدای تعالی از راه خلق صوت، قرآن را به گوش جبرئیل می‌رسانده و جبرئیل هم آن را برای رسول خدا (ص) می‌خوانده و آن جناب وحی مذکور را فرا می‌گرفته و در قلب خود حفظ و از بر می‌کرده، پس به این اعتبار صحیح است گفته شود که: قرآن را بر قلب او نازل کرد . </p> <p>بعضی<span class="footnote" rel="4" title="تفسیر کشاف، ج ۳، ص ۳۳۵">*</span> دیگر گفته‌اند: تخصیص قلب به انزال، از این باب است که معانی روحانی نخست بر روح نازل می‌شود و سپس از آنجا به قلب می‌رسد، چون میان روح و قلب ارتباط و تعلق است و آن گاه از قلب به دماغ (مغز) رسیده، در لوح خیال نقش می‌بندد . </p> <p>بعضی<span class="footnote" rel="5" title="الدر المنثور، ج ۵، ص ۱۰۱-۱۰۰">*</span> دیگر گفته‌اند: اختصاص دادن قلب به انزال برای اشاره به این است که تعقل آن جناب آن قدر کامل و قوی است، که حواس ظاهرش از قبیل سمع و بصر و غیره، که واسطه‌های تعقلند به هیچ گرفته می‌شوند . </p> <p>بعضی<span class="footnote" rel="6" title="الدر المنثور، ج ۵، ص ۱۰۰">*</span> دیگر گفته‌اند: این اختصاص برای اشاره به این است که قلب رسول خدا   <code class="page" rel="15,452"/> (ص) آن قدر صالح و مقدس است که شایستگی یافته منزلی برای کلام خدا قرار بگیرد و معلوم است که وقتی قلب که عضو رئیس است این قدر صلاحیت داشته باشد، سایر اجزاء و اعضایش نیز دارای صلاحیت خواهد بود، چون وقتی رئیس کشوری صالح بود، رعیت نیز صالح می‌شود. </p> <p>بعضی<span class="footnote" rel="1" title="زمانی که چند نفر از جن را روانه نزد تو کردیم تا قرآن را بشنوند، همین که حضور به هم رسانیدند، به یکدیگر سفارش کردند که گوش فرا دهید و سکوت کنید و چون مجلس تمام شد، به سوی قوم خود برگشتند در حالی که انذار می‌کردند سوره احقاف، آیه ۲۹">*</span> دیگر گفته‌اند: این اختصاص برای این است که خدا برای قلب رسولش گوش و چشمی مخصوص قرار داده بود، که با آنها می‌دید، می‌شنید و این گوش و چشم قلب برای این بود که رسولش با دیگران فرق داشته باشد، هم چنان که فرمود: <span class="aya" rel="53_11" data-words="1-5">ما کذب الفؤاد ما رأی</span><span class="footnote" rel="2" title="تا در دین تعلم و تفقه کنند و چون بر می‌گردند قوم خود را انذار کنند سوره برائت، آیه ۱۲۲">*</span>. </p> <p>اینها وجوهی بود که برای آیه مورد بحث و اینکه چرا فرمود: جبرئیل قرآن را به قلب آن جناب نازل کرد ، بیان کرده‌اند، که بیشتر آنها گزافگویی، و بی دلیل سخن گفتن است، اینها خواسته‌اند امور غیبی را با حوادث مادی مقایسه نموده، احکام حوادث مادی را در آن امور نیز جاری سازند و کار بیهوده گویی بعضی از آنان به جایی رسیده که گفته است: معنای اینکه فرشته قرآن را نازل کند این است که: خدای تعالی کلام خود را به او الهام نموده، در همان آسمان قرائت آن را تعلیم وی کند و آن گاه آن فرشته به زمین نازل شده، کلام خدای را برساند و این نیز دو راه دارد، یکی اینکه رسول خدا (ص) از صورت بشری خود در آمده، به شکل ملک شود و پیام خدای را از ملک بگیرد، دوم اینکه ملک از صورت فرشتگی خود در آمده، به شکل یک انسان مجسم شود، تا رسول خدا (ص) پیام را از او دریافت کند و البته اولی مشکل‌تر است . </p> <p>و ای کاش ما نزد او بودیم و می‌پرسیدیم مقصودت از در آمدن یک انسان از جلد انسانیت و مجسم شدنش به صورت فرشته چیست؟ و چگونه چنین چیزی قابل تصور است، آن هم بعد از آنکه به صورت ملک در آمد، دوباره برگردد انسان شود و نیز چگونه ممکن است تصور شود که یک فرشته به صورت انسان در آید؟ !و دوباره به شکل اول خود برگردد؟ !با اینکه ما فرض کرده‌ایم که این دو مخلوق هر یک هویتی دارند مغایر هویت آن دیگری و هیچ رابطه‌ای بین آن دو نیست، نه از نظر ذات و نه از نظر آثار، علاوه بر اشکالات دیگری که در کلام این گوینده هست، که خود خواننده با کمی دقت متوجه آن می‌شود. </p> <p>البته این بحث تتمه‌ای دارد که امید است خدای سبحان ما را توفیق دهد گفتار خود     <code class="page" rel="15,453"/> را در آن به طور مفصل ایراد کنیم، گفتاری جامع در پیرامون دو مطلب، یکی ملک و دیگری وحی. </p> <p> <span class="aya" rel="26_194" data-words="3-5">لتکون من المنذرین</span> -یعنی تا آنکه از داعیان به سوی خدای سبحان باشی، مردم را از عذاب او بیم دهی، آری در عرف و اصطلاح قرآن، مقصود از منذر مطلق دعوت کنندگان به سوی خداست، نه خصوص پیامبر و رسول، خداوند متعال درباره مؤمنین جن فرموده: <span class="aya" rel="46_29" data-words="1-19">و إذ صرفنا إلیک نفرا من الجن یستمعون القرآن فلما حضروه قالوا أنصتوا فلما قضی ولوا إلی قومهم منذرین</span><span class="footnote" rel="1" title="و پیش از این جریان به خود نوید فتح بر کافران می‌دادند سوره بقره، آیه ۸۹">*</span>، و درباره دانش‌آموزان علوم دین، که ایمان به خدا و دین دارند فرموده: <span class="aya" rel="9_122" data-words="15-23">لیتفقهوا فی الدین و لینذروا قومهم إذا رجعوا إلیهم</span><span class="footnote" rel="2" title="همانا ما قرآن را به زبان عربی قرار دادیم تا شاید شما عقل و فکر خود را بکار بندید سوره زخرف، آیه ۳">*</span>. </p> <p>و اگر در آیه مورد بحث انذار را غایت و هدف از نازل کردن قرآن معرفی کرده، نه نبوت و رسالت آن جناب را، برای این بوده که هر چند نبوت آن جناب نیز نتیجه انزال کتاب است، ولی چون سیاق آیات، سیاق تهدید است، لذا این را نتیجه و هدف قرار داد. </p> <p> <span class="aya" rel="26_195" data-words="1-3">بلسان عربی مبین</span> <span class="phrase">-یعنی به لسانی عربی که در عربیتش ظاهر و آشکار است، و یا مقاصد را با بیان تمام بیان می‌کند، و جار و مجرور <em rel="fa_26_195_1-1" data-sentence="105:95">بلسان</em> متعلق است به کلمه <em>نزل</em> در آیه قبلی، یعنی روح الامین آن را به زبان عربی آشکار نازل کرد.</span> </p> <p><span class="phrase">بعضی<span class="footnote" rel="3" title="تا بعد از فرستادن رسولان، دیگر مردم علیه خدا بهانه‌ای نداشته باشند سوره نساء، آیه ۱۶۵">*</span> از مفسرین احتمال داده‌اند که متعلق باشد به کلمه <em rel="fa_26_194_5-5" data-sentence="186:170">منذرین</em> که در این صورت معنا چنین می‌شود: روح الامین آن را بر قلب تو نازل کرد، تا تو نیز در زمره منذرین از عرب باشی، مانند: هود و صالح و اسماعیل و شعیب (ع)، ولی وجه اول بهتر است.</span> </p> <h3> <span class="title" rel="26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">معنای اینکه فرمود قرآن در کتب انبیای گذشته آمده بوده (انه لفی ذبر الاولین) </span> </h3> <p> <code class="aya" rel="26_196"/> <span class="aya" rel="26_196" data-words="1-5">و إنه لفی زبر الأولین</span> <span class="phrase">ضمیر <em>انه</em> به قرآن بر می‌گردد و یا به نزول آن بر قلب رسول خدا (ص) ، و کلمه <em rel="fa_26_196_4-4" data-sentence="82:124">زبر</em> جمع زبور است، که به معنای کتابست، و معنای آیه این است که خبر آمدن قرآن و یا نزولش بر تو، در کتب گذشتگان از انبیاء آمده بود.</span> </p> <p>بعضی<span class="footnote" rel="4" title="و اگر آن را قرآنی غیر عربی می‌کردیم، حتما می‌گفتند: چرا آیاتش روشن نیست؟ آیا برای ما اعراب، کلامی عجمی نازل می‌شود؟ بگو آن برای کسانی که ایمان آوردند هدایت و شفاء است، و کسانی که ایمان نمی‌آورند در گوشهایشان سنگینی و کری است و هم بر دیدگانشان کوری است سوره حم سجده، آیه ۴۴">*</span> دیگر گفته‌اند: ضمیر به معانی قرآن و آن معارف کلیه‌ای که در قرآن است بر         <code class="page" rel="15,454"/> می‌گردد و معنا این است که معارف قرآنی در کتب انبیای گذشته نیز بود. </p> <p>ولی دو اشکال بر این وجه وارد است: اول اینکه: مشرکین ایمانی به انبیای گذشته و کتب ایشان نداشتند، تا علیه ایشان احتجاج شود به اینکه معارف قرآن از توحید و معاد و غیره در کتب انبیای دیگر نیز بوده، به خلاف معنایی که ما کردیم، که این اشکال متوجه آن نمی‌شود، برای اینکه در این صورت آیه شریفه به مشرکین خبری غیبی می‌دهد و می‌فرماید اگر در این کتاب شک دارید بروید و از اهل کتاب بپرسید، چون خبر آمدن این کتاب، در کتب انبیای گذشته موجود است و این خود دلها را ناگزیر می‌کند به اینکه قرآن را بپذیرند. </p> <p>دوم اینکه: این توجیه با آیه بعدی نمی‌سازد، زیرا علمای بنی اسرائیل هیچ آگاهی به معارف عالیه قرآن نداشتند. </p> <p><code class="aya" rel="26_197"/> <span class="aya" rel="26_197" data-words="1-11">أ و لم یکن لهم آیة أن یعلمه علماء بنی إسرائیل</span> ضمیر در <em>یعلمه</em> به خبر قرآن یا خبر نزول آن بر رسول خدا (ص) بر می‌گردد و معنایش این است که آیا اطلاع علمای بنی اسرائیل از خبر قرآن و یا نزول آن بر تو که به عنوان بشارت در کتب انبیای گذشته آمده، آیتی نیست برای مشرکین بر صحت نبوت تو؟ با اینکه یهود همواره به یکدیگر به آمدن دین تو بشارت داده و برای دشمنان، خط نشان می‌کشیدند، که اگر آخرین پیامبر ما آمد، چنین و چنان خواهیم کرد و انتقام خود را از شما خواهیم گرفت، هم چنان که در تفسیر آیه‌ <span class="aya" rel="2_89" data-words="11-18">و کانوا من قبل یستفتحون علی الذین کفروا</span><span class="footnote" rel="1" title="مفردات راغب، ماده &lt;em&gt;عجم&lt;/em&gt; ">*</span> به این معنا تصریح فرموده و به همین جهت عده زیادی از علمای یهود در عهد رسول خدا (ص) اسلام آورده، اعتراف کردند به اینکه این همان پیامبری است که‌کتب قبل به آمدنش نوید داده بود و این سوره هم از سوره‌های اولی است که در مکه و قبل از هجرت نازل شده و عداوت یهود با رسول خدا (ص) هنوز بر ملا نشده و شدت نیافته بود و امید آن می‌رفت که اگر مشرکین بروند و از ایشان شهادت بخواهند اقلا به پاره‌ای از معلومات خود که در این باره دارند اعتراف کنند، و حتی اگر شده بطور کلی او را تصدیق نمایند. </p> <p><code class="aya" rel="26_198"/><code class="aya" rel="26_199"/> <span class="aya" rel="26_198-199" data-words="1-12">و لو نزلناه علی بعض الأعجمین، فقرأه علیهم ما کانوا به مؤمنین</span> -راغب در مفردات گفته: <em>کلمه</em> عجمه <em>در مقابل</em> ابانه-اظهار به معنای اخفاء است و <em>اعجام</em> معنای ابهام را می‌دهد، -تا آنجا که می‌گوید-و عجم به معنای غیر عرب است و عجمی کسی را   <code class="page" rel="15,455"/> گویند که به غیر عرب منسوب باشد و اعجم کسی را گویند که در زبانش لکنتی باشد، حال چه عرب باشد و چه غیر عرب و از این باب، عرب الکن را اعجم می‌گویند، که او نیز مانند یک فرد غیر عرب خوب نمی‌تواند عربی سخن گوید و از همین باب است که بهائم را نیز عجماء (زبان بسته) می‌نامند و شخص منسوب به بهائم را نیز اعجمی می‌خوانند، هم چنان که در قرآن کریم آمده: <span class="aya" rel="26_198" data-words="1-6">و لو نزلناه علی بعض الأعجمین</span> البته چند یاء از آن حذف شده زیرا اصلش اعجمیین بوده<span class="footnote" rel="1" title="روح المعانی، ج ۱۹، ص ۱۲۸">*</span>. </p> <p>و مقتضای گفتار او به طوری که ملاحظه می‌کنید این است که اصل اعجمین -همانطور که گفتیم-اعجمیین بوده و یاء نسبت از آن حذف شده است. بعضی<span class="footnote" rel="2" title="خدا به هیچ وجه به مردم ظلم نمی‌کند سوره یونس، آیه ۴۴">*</span> دیگر از علماء نیز به این معنا تصریح کرده‌اند. و <span class="phrase">بعضی<span class="footnote" rel="3" title="پس اگر نافرمانیت کردند بگو: من از آنچه می‌کنید بیزارم">*</span> از ایشان در توجیه آن گفته‌اند: چون کلمه <em>اعجم</em>  مؤنثش عجماء می‌شود، و به طور کلی وزن <em>افعل و فعلاء</em> جمع سالم ندارد، لیکن نحوی‌های کوفه جایز دانسته‌اند که به جمع سالم جمع بسته شود و ظاهر کلمه <em rel="fa_26_198_6-6" data-sentence="311:75">اعجمین</em> نیز مؤید گفته آنان است، پس دیگر اجباری نیست بگوییم چیزی از آن حذف شده است.</span> </p> <p>به هر حال ظاهر سیاق می‌رساند که این دو آیه متصل به جمله‌ <span class="aya" rel="26_195" data-words="1-3">بلسان عربی مبین</span> است، پس در حقیقت این دو آیه می‌خواهند همان جمله را تعلیل کنند، در نتیجه معنا چنین می‌شود: ما آن را به زبان عربی آشکار و واضح الدلاله نازل کردیم، تا بدان ایمان آورند و دیگر تعلل نورزند، به اینکه ما آن را نمی‌فهمیم و اگر ما آن را به بعضی از افراد غیر عرب نازل می‌کردیم، این بهانه برایشان باقی می‌ماند و آن را رد نموده به بهانه اینکه نمی‌فهمیم چه مقصودی دارد، ایمان نمی‌آوردند. </p> <h3> <span class="title" rel="26_195 26_198 26_192 26_193 26_194 26_196 26_197 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">توضیح مراد از اینکه فرمود اگر قرآن را بر برخی از اعجمین نازل می‌کردیم و بر آنها می‌خواند بدان ایمان نمی‌آوردند</span> </h3> <p> پس مراد از نزول آن بر بعضی افراد عجمی نزولش به زبان غیر عربی است و این دو آیه و آیه بعدی آن معنایی را می‌رساند که آیه‌ <span class="aya" rel="41_44" data-words="1-32">و لو جعلناه قرآنا أعجمیا لقالوا لو لا فصلت آیاته ء أعجمی و عربی قل هو للذین آمنوا هدی و شفاء و الذین لا یؤمنون فی آذانهم وقر و هو علیهم عمی</span><span class="footnote" rel="4" title="پروردگارت ستمگر بر بندگان نیست سوره فصلت، آیه ۴۶">*</span> در مقام افاده آن است. </p> <p>       <code class="page" rel="15,456"/> بعضی<span class="footnote" rel="1" title="روح المعانی، ج ۱۹، ص ۱۲۹">*</span> گفته‌اند معنایش این است که اینان این قدر عناد دارند که حتی اگر ما این قرآن عربی را با نظم خارق العاده‌ای که دارد بر بعضی افراد غیر عرب که از تکلم به عربی ساده نیز عاجزند نازل می‌کردیم و آن شخص غیر عرب این قرآن را برای اینان می‌خواند، و صحیح و خارق العاده هم می‌خواند، باز هم به آن ایمان نمی‌آوردند، با اینکه هم صحیح خواندن او معجزه بود و هم خود قرآن معجزه است. </p> <p>این مفسر سپس اضافه می‌کند اینکه: بعضی گفته‌اند: معنایش این است که اگر ما قرآن را به زبان غیر عربی بر بعضی افراد غیر عرب نازل می‌کردیم اینان بدان ایمان نمی‌آوردند صحیح نیست، زیرا از مناسبت مقام بسیار دور است، چون آیه در مقام بیان شدت عناد و لجاجت آنان است، این بود خلاصه کلام آن مفسر. </p> <p>ولی این حرف صحیح نیست، برای اینکه اگر بنا باشد رعایت مناسبت مقام بشود، اتصال دو آیه مورد بحث به جمله <span class="aya" rel="26_195" data-words="1-3">بلسان عربی مبین</span> بیشتر باید رعایت شود، تا اتصال آن دو به مساله عناد و لجاجت کفار، که توضیحش گذشت. </p> <p><span class="phrase">اشکال دیگری که ممکن است بر وجه سابق کرده و با در نظر گرفتن آن گفت که ضمیر در <em rel="fa_26_198_2-3" data-sentence="77:183">لو نزلناه</em> به طور قطع به همین قرآن عربی بر می‌گردد، اینست که معنا ندارد بفرماید: اگر این قرآن عربی را غیر عربی نازل می‌کردیم چنین و چنان می‌شد و معلوم است که قرآن عربی معنا ندارد غیر عربی باشد.</span> </p> <p>لیکن این ایراد وارد نیست برای اینکه این تعبیر از قبیل تعبیر <span class="aya" rel="43_3" data-words="1-6">إنا جعلناه قرآنا عربیا لعلکم تعقلون</span><span class="footnote" rel="2" title="خدا از مؤمنین، خودشان و اموالشان را خریده به اینکه بهشت بر ایشان باشد سوره برائت، آیه ۱۱۱">*</span> است، که منظور از آن این نیست که بفرماید: ما قرآن را عربی قرار دادیم، پس به هر حال، منظور از قرآن، کتاب مقروء (خواندنی) است. </p> <p><code class="aya" rel="26_200"/> <span class="aya" rel="26_200" data-words="1-5">کذلک سلکناه فی قلوب المجرمین</span> <span class="phrase">اشاره کلمه <em rel="fa_26_200_1-1" data-sentence="11:292">کذلک</em> به آن حال و وصفی است که قرآن در نظر مشرکین داشته، که در آیات سابق خاطرنشان شد و آن این بود که مشرکین از آن اعراض داشتند و به آن ایمان نمی‌آوردند، هر چند که تنزیلی از رب العالمین باشد و عربی مبین و آشکار باشد و غیر اعجمی و نامش در کتب آسمانی گذشته آمده باشد و علمای بنی اسرائیل آن را بشناسند.</span> </p> <p><span class="phrase">کلمه <em rel="fa_26_200_2-2" data-sentence="5:360">سلوک</em> به معنای داخل کردن و عبور دادن از راه است، و مراد از <em rel="fa_26_200_5-5" data-sentence="114:291">مجرمین</em> ،     <code class="page" rel="15,457"/> کفار و مشرکین‌اند، که اگر به این نامشان نامید، برای این بود که به علت حکم اشاره کرده و فهمانده باشد که ما قرآن را در دل مشرکین بدین جهت داخل می‌کنیم که مجرم هستند و این از باب مجازات است، نتیجه این تعبیر این است که هر مجرمی همین مجازات را دارد.</span> </p> <h3> <span class="title" rel="26_200">معنای آیه شریفه: <span class="aya" rel="26_200" data-words="1-5">کذلک سلکناه فی قلوب المجرمین</span> این چنین قرآن را در دلهای مجرمان عبور می‌دهیم</span> </h3> <p> و معنای آیه این است که ما قرآن را با این حال، یعنی با این وضع که مورد نفرت و اعراض مشرکین باشد و به او ایمان نیاورند، داخل در قلوب این مشرکین نموده، از آن عبورش می‌دهیم، تا کیفر جرم آنان باشد و با هر مجرم دیگری این معامله را می‌کنیم. </p> <p>بعضی<span class="footnote" rel="1" title="ما چنین نبوده‌ایم که عذاب کنیم، مگر بعد از آنکه رسولی مبعوث نماییم سوره اسری، آیه ۱۵">*</span> از مفسرین گفته‌اند: <em>اشاره</em> کذلک به اوصاف قرآن کریم است و معنایش این است که ما قرآن را داخل در دلهای مجرمین می‌کنیم، یعنی آن اوصافی که برایش بیان کردیم، در نتیجه می‌بینند و می‌فهمند که قرآن کتابی آسمانی و دارای نظم معجزه‌آسا و خارج از طاقت بشری است، و نیز می‌فهمند که این همان کتابی است که کتب آسمانی گذشته از آمدنش خبر داده و علمای بنی اسرائیل آن را می‌شناسند، تا با تمامیت حجت به آن ایمان نیاورند . ولی این توجیه از سیاق آیات بعید است. </p> <p>بعضی<span class="footnote" rel="2" title="او از پیش رو و از پشت سر محافظی با آن روانه می‌کند، تا بداند که پیامهای پروردگار خود را رساندند و به آنچه که نزد ایشانست احاطه دارد سوره جن، آیه ۲۷ و ۲۸">*</span> دیگر گفته‌اند: <em>ضمیر در</em> سلکناه به تکذیب قرآن و کفر به آن بر می‌گردد، تکذیب و کفری که از جمله‌ <span class="aya" rel="26_199" data-words="3-6">ما کانوا به مؤمنین</span> استفاده می‌شود . این وجه هم نزدیک به همان وجه اول است ولی وجه اول لطیف‌تر و دقیق‌تر است که زمخشری آن را در کشاف آورده. </p> <p>از آنچه گفتیم روشن شد که مراد از مجرمین، مشرکین مکه است، چه معاصرین رسول خدا (ص) و چه آنها که بعدا می‌آیند و معنای آیه این است که: ما همانطور که قرآن را در قلوب مشرکین مکه سلوک دادیم، در دل مجرمین دیگر نیز سلوک می‌دهیم . </p> <p>و <span class="phrase">شاید باعث اینکه مفسر نامبرده این وجه را اختیار کرده، این اشکال بوده که بنا بر وجه اول مشبه و مشبه به یک چیز می‌شود (و حال آنکه باید چیزی را شبیه به چیز دیگر کنند، نه به خودش)، لذا مشار الیه به اشاره <em rel="fa_26_200_1-1" data-sentence="199:104">کذلک</em> را، سلوک در قلوب مشرکین مکه گرفته، که مشبه به در کلام است و سلوک در قلوب سایر مجرمین را مشبه گرفته است.</span> </p> <p>ولی غفلت کرده از اینکه تشبیه کلی به بعضی از افراد کلی، لغو و از باب تشبیه چیزی به خود آن نیست بلکه برای افاده نکته‌ای است و آن این است که شنونده بفهمد حکم کلی در   <code class="page" rel="15,458"/> همه افرادش جاری است و احدی از افراد آن کلی مستثنا نیست و این خود طریقه معمولی است در سخن گفتن. </p> <p><span class="phrase">از اینجا روشن می‌شود که در این آیه وجه دیگری نیز تصور می‌شود و آن این است که مراد از مجرمین، عموم مشرکین از مکی و غیر مکی باشد، یعنی حرف <em>لام</em> در <em rel="fa_26_200_5-5" data-sentence="153:74">المجرمین</em>  لام عهد نباشد، بلکه لام جنس باشد، ولی وجه اول به سیاق آیات نزدیک‌تر است.</span> </p> <p><code class="aya" rel="26_201"/> <span class="aya" rel="26_201" data-words="1-6">لا یؤمنون به حتی یروا العذاب</span>... <span class="aya" rel="26_203" data-words="4-4">منظرون</span> این آیه تفسیر و بیان جمله‌ <span class="aya" rel="26_200" data-words="1-2">کذلک سلکناه...</span> است، البته این در صورتی است که وجه اول و سوم را در تفسیر آیه قبل قبول کرده باشیم و اما بنا بر وجه دوم، جمله مورد بحث جمله‌ای است استینافی و غیر مربوط به سیاق. </p> <p>و معنای اینکه فرمود: <span class="aya" rel="26_201" data-words="4-7">حتی یروا العذاب الألیم</span> -تا آنکه عذاب دردناک را ببینند  این است که عذاب الیم را مشاهده کنند، و مجبور شوند ایمان بیاورند، اما ایمان اضطراری که سودی به حالشان نداشته باشد، و ظاهرا مراد از آن عذاب دردناک، مشاهدات هنگام مرگ است. </p> <p>البته بعضی<span class="footnote" rel="1" title="ما ستمکار نبوده‌ایم سوره شعراء، آیه ۲۰۹">*</span> از مفسرین این احتمال را هم داده‌اند که مراد از آن، عذابی است که مشرکین مکه در جنگ بدر دیدند و جمعی از ایشان کشته شدند. و لیکن عمومیت آیه قبل که هم مشرکین مکه را می‌گرفت و هم غیر آنان را، با این احتمال نمی‌سازد. </p> <p><code class="aya" rel="26_202"/> <span class="aya" rel="26_202" data-words="1-6">فیأتیهم بغتة و هم لا یشعرون</span> -این جمله به منزله تفسیری است برای جمله‌ <span class="aya" rel="26_201" data-words="4-7">حتی یروا العذاب الألیم</span> چون اگر عذاب مذکور بغتتا و بی‌خبر نیاید، بلکه هنگام رسیدن آن را بدانند، ایمان اختیاری می‌آورند، نه ایمان اضطراری. </p> <p><code class="aya" rel="26_203"/>جمله‌ <span class="aya" rel="26_203" data-words="1-4">فیقولوا هل نحن منظرون</span> کلمه‌ای است که مشرکین از باب حسرت آن را می‌گویند. </p> <p><code class="aya" rel="26_204"/> <span class="aya" rel="26_204" data-words="1-3">أ فبعذابنا یستعجلون</span> این آیه توبیخ و تهدید ایشان است. </p> <p><code class="aya" rel="26_205"/><code class="aya" rel="26_206"/><code class="aya" rel="26_207"/> <span class="aya" rel="26_205" data-words="1-5">أ فرأیت إن متعناهم سنین</span>... <span class="aya" rel="26_207" data-words="6-6">یمتعون</span> این جمله متصل است به جمله‌ <span class="aya" rel="26_203" data-words="1-4">فیقولوا هل نحن منظرون</span> و حاصل معنای آن این است که آرزوی اینکه مهلت و رخصتی یابند، آرزویی است که سودی به حالشان ندارد، هر   <code class="page" rel="15,459"/> چند که خدا آرزویشان را برآورد و مهلتشان هم بدهد دردی از ایشان دوا نمی‌شود، برای اینکه اگر هم مدتی کوتاه یا بلند از زندگی راحتی برخوردار شوند، عذاب ابدی را چه می‌کنند، این که از بین رفتنی نیست، چون در حق آنان حکم آن داده شده است. </p> <p>و آن حکم را بیان نموده و فرموده: <span class="aya" rel="26_205" data-words="1-5">أ فرأیت إن متعناهم سنین</span>، اگر چند سالی معدود عمر و مهلتشان دهیم، عاقبت آنهم سپری می‌شود، <span class="aya" rel="26_206" data-words="1-5">ثم جاءهم ما کانوا یوعدون</span> و بالآخره آن عذابی که از آن بیم داده شدند فرا می‌رسد <span class="aya" rel="26_207" data-words="1-6">ما أغنی عنهم ما کانوا یمتعون</span> و آن چند روزه مهلت و بهره‌مندی از زندگی، دردی از ایشان را دوا نمی‌کند. </p> <p><code class="aya" rel="26_208"/><code class="aya" rel="26_209"/> <span class="aya" rel="26_208-209" data-words="1-9">و ما أهلکنا من قریة إلا لها منذرون، ذکری...</span> <span class="phrase">نزدیکترین وجهی که به ذهن می‌رسد این است که جمله‌ <span class="aya" rel="26_208" data-words="7-8">لها منذرون</span> حال باشد از <em rel="fa_26_208_5-5" data-sentence="127:356">قریة</em> و کلمه <em rel="fa_26_209_1-1" data-sentence="192:335">ذکری</em> حال باشد از ضمیر جمع در <em>منذرون</em> و یا مفعول مطلق باشد برای <em>منذرون</em> و اگر بگویی مفعول مطلق باید از ماده عامل خود باشد،  (مانند اکلته اکلا) و کلمه منذرون ربطی به <em rel="fa_26_209_1-1" data-sentence="425:146">ذکری</em> ندارد، آن از ماده <em>نذر</em> و این از ماده <em>ذکر</em> است؟ در جواب می‌گوییم: بله و لیکن منذرون نیز در معنای مذکرون است، و معنای آیه روشن است.</span> </p> <p>بعضی از مفسرین در توجیه آیه وجوهی دیگر آورده‌اند، که چون نقل آنها و اطاله کلام با بحث از صحت و سقم آنها فایده‌ای در بر نداشت، از نقل آن صرف نظر کردیم. </p> <p>و اگر در جمله‌ <span class="aya" rel="26_209" data-words="2-5">و ما کنا ظالمین</span> -ما هرگز ستمگر نبوده‌ایم نفی را بر سر کون  (بودن) در آورد، نه بر سر ظلم و نفرمود: و ما ظلمناهم-و ما ستمشان نکردیم و از این قبیل تعبیرها نیاورد، برای این بود که بفهماند او این کاره نیست و شان او چنین شانی نیست، یعنی چنین انتظاری از او نمی‌رود که به ایشان ستم کند. </p> <p>و این جمله در مقام تعلیل حصر سابق است و معنایش این است که: ما هیچ قریه‌ای را هلاک نکردیم، مگر در حالی که انذار شده بودند و تذکر یافته، حجت بر آنان تمام شده بود، برای اینکه اگر در غیر این حال، هلاکشان می‌کردیم، نسبت به آنان ظلم کرده بودیم و شان ما این نیست که به کسی ظلم کنیم . بنا بر این، آیه شریفه در معنای آیه‌ <span class="aya" rel="17_15" data-words="18-24">و ما کنا معذبین حتی نبعث رسولا</span><span class="footnote" rel="1" title="روح المعانی، ج ۱۹، ص ۱۳۲">*</span> می‌باشد. </p> <h3> ظالم نبودن خدا به چه معنا است؟ </h3> <p> از لوازم متساوی ظلم این است که ظالم کار و تصرفی بکند که حق او نیست و مالک چنین فعل و چنین تصرفی نمی‌باشد، در مقابل ظلم عدل است، که لازمه مساوی آن این است که شخص عادل کسی باشد که کار و تصرفی بکند که مالک آن باشد. </p> <p>از همین جا روشن می‌گردد که کارهایی که فاعل‌های تکوینی انجام می‌دهند  (نمک شوری و شکر شیرینی می‌دهد)، از این جهت که این آثار و افعال مملوک تکوینی آنها است، ظلم در کار آنها مفروض نیست، برای اینکه فرض صدور فعل از فاعل تکوینی مساوی است با فرض مملوکیت آن فعل برای آن فاعل، به این معنا که وجود فعل قائم به وجود فاعل است و جدای از فاعل، وجود مستقلی ندارد. </p> <p>و خدای سبحان مالک عالم است، یعنی دارای ملکیتی است مطلق، که بر تمامی موجودات عالم گسترده است، آن هم از جمیع جهات وجودشان، برای اینکه وجود اشیاء از جمیع جهات قائم به خدای تعالی است و از وجود او بی نیاز نبوده، جدای از او استقلال ندارد و چون چنین است هر قسم تصرفی که در آنها کند، چه آن موجود خوشش بیاید یا بدش آید و تصرف خدای تعالی به نفعش باشد یا به ضررش، ظلم نیست، بلکه می‌شود گفت: عدل است، به معنای اینکه رفتاری است غیر ظالمانه، پس خدای تعالی هر چه بخواهد می‌تواند انجام دهد، و هر حکمی که اراده کند می‌تواند صادر نماید، همه اینها بر حسب تکوین است. </p> <p>توضیح اینکه: درست است که غیر خدای تعالی موجودات دیگر نیز افعال تکوینی دارند و هر فاعل تکوینی مالک فعل خویش است، اما این مالکیت موهبتی است الهی، پس در حقیقت خدای تعالی دارای ملکی مطلق و بالذات است و غیر خدا مالکیتش به غیر است و ملک او در طول ملک خدا است، به این معنا که خدا مالک خود او و آن ملکی است که به او تملیک کرده، و تملیک او مثل تملیک ما نیست که بعد از تملیک به دیگری، خودمان مالک نباشیم، بلکه او بعد از آن هم که چیزی را به خلق خود تملیک می‌کند، باز مهیمن و مسلط بر آن است. </p> <p>یکی از آن فاعل‌های تکوین نوع بشر است، که نسبت به افعال خود و مخصوصا آن افعالی که ما آن را فعل اختیاری می‌نامیم، و نیز نسبت به اختیارش که با آن کارهای خود را تعیین می‌کند که انجام دهم یا ندهم. مالک است، ما در خود می‌یابیم که مالک و دارای<code class="page" rel="15,461"/> اختیاریم، و این را به روشنی درک می‌کنیم، که نسبت به کاری که می‌خواهیم انجام دهیم، همانطور که می‌توانیم انجام دهیم، می‌توانیم ترک کنیم، و خلاصه انجام و ترک آن هر دو برای ما ممکن است، پس ما در نفس خود درباره هر فعل و ترکی که فرض شود احساس آزادی و حریت نسبت به فعل و ترک آن می‌کنیم، به این معنا که صدور هر یک از آن دو را برای خود ممکن می‌دانیم. </p> <p>چیزی که هست ناچاری انسان به زندگی اجتماعی و مدنی، عقل او را مجبور کرده به اینکه مقداری از این آزادی عمل خود چشم پوشیده، حریت خود را نسبت به بعضی کارها محدود کند، با اینکه خود را نسبت به آنها نیز آزاد می‌دانست و آن اعمال عبارت است از کارهایی که یا انجامش و یا ترکش، نظام مجتمع را مختل می‌سازد. </p> <p>دسته اول که انجام آنها نظام را مختل می‌سازد همان محرمات و گناهانی است که قوانین مدنی یا سنن قومی یا احکام حکومتی رایج در مجتمعات، آن را تحریم کرده است. </p> <p>و نیز، ضرورت ایجاب کرده که برای تحکیم این قوانین و سنن، نوعی کیفر برای متخلفین از قوانین معین کنند، -و البته این کیفر را در حق متخلفی اجراء می‌کنند که حرمت آن افعال و کیفر آن به گوشش رسیده و حجت بر او تمام شده باشد-، حال یا این کیفر صرف مذمت و توبیخ بوده و یا علاوه بر مذمت، عقاب هم در پی داشته است. </p> <p>و در عوض اینکه برای کسانی که آن قوانین را احترام بگذارند، اجر و جایزه‌ای معین کنند، تا به این وسیله مردم را به عمل به آن قوانین تشویق کرده باشند، که آن اجر و جایزه یا صرف مدح بوده و یا ثواب هم در کار بوده. </p> <p>ناگزیر لازم دانسته که شخصی را برای اینکه قوانین جاری را در میان مجتمع معمول بدارد و مو به مو اجراء کند انتخاب نماید و او را به مقام امارت بر جامعه نصب کند و مسئول کارهایی که به او محول کرده و مخصوصا اجرای احکام جزایی بداند، و پر واضح است که اگر امیر نامبرده باز هم اختیار خود را حفظ نمود، هر جا دلش خواست مجازات کند و اگر خواست مجازات نکند و یا نیکوکاران را دستگیر نموده، بدکاران را آزادی عمل دهد، مساله قانون‌گذاری و احترام به سنت‌های اجتماعی بکلی لغو و بیهوده می‌شود. </p> <p>اینها اصولی است عقلایی که تا حدی در جوامع بشری جریان داشته، و از اولین روزی که این نوع موجود، در روی زمین پای بر جا گشت، به شکلی و تا حدی در جوامع خود اجراء نمود، چون از فطرت انسانیتش سر چشمه می‌گرفته است. </p> <p>از سوی دیگر براهین عقلی حکم می‌کند که باید این قوانین از ناحیه خدا معین شود و<code class="page" rel="15,462"/> انبیاء و رسولان الهی نیز که یکی پس از دیگری از طرف خدای تعالی آمدند و همگی با قوانین اجتماعی و سننی برای زندگی آمدند، این معنا را تایید کرده‌اند که باید قوانین اجتماعی و سنن زندگی از ناحیه خدای تعالی تشریع شود، تا احکام و وظائفی باشد که فطرت بشری نیز به سوی آن هدایت کند و در نتیجه سعادت حیات بشر را تضمین نموده، صلاح اجتماعی او را تامین کند. </p> <p>و معلوم است همانطور که واضع و مقنن این شریعت آسمانی خدای سبحان است، همچنین مجری آن-البته از نظر ثواب و عقاب که موطنش قیامت و محل بازگشت به سوی خداست-او می‌باشد. </p> <p>و مقتضای اینکه خود خدای تعالی این شرایع آسمانی را تشریع کند و معتبر بشمارد، و خود را مجری آنها بداند، این است که بر خود واجب کرده باشد-البته وجوب تشریعی نه تکوینی-که بر ضد خواسته خود اقدامی ننموده و خودش در اثر اهمال و یا الغاء کیفر، قانون خود را نشکند، مثلا، عمل خلافی را که خودش برای آن کیفر تعیین نموده، بدون کیفر نگذارد و عمل صحیحی را که مستحق کیفر نیست کیفر ندهد، به غافلی که هیچ اطلاعی از حکم یا موضوع حکم ندارد، کیفر عالم عامد ندهد، و مظلوم را به گناه ظالم مؤاخذه نکند و گر نه ظلم کرده است و تعالی اللَّه عن ذلک علوا کبیرا-او از چنین ظلمی منزه است . </p> <p>و شاید مقصود آنهایی هم که گفته‌اند: خدا قادر بر ظلم است و لیکن به هیچ وجه از او سر نمی‌زند-چون نقص کمال است و خدا از آن منزه است-همین معنا باشد، پس فرض اینکه خدای تعالی ظلم کند، فرض امری است که صدورش از او محال است، نه اینکه خود فرض محال باشد و از ظاهر آیه‌ <span class="aya" rel="26_209" data-words="2-5">و ما کنا ظالمین</span><span class="footnote" rel="1" title="مجمع البیان، ج ۷، ص ۲۰۵">*</span> و نیز آیه‌ <span class="aya" rel="10_44" data-words="1-6">إن الله لا یظلم الناس شیئا</span><span class="footnote" rel="2" title="اگر شرک می‌ورزیدی عملت حبط می‌شد سوره زمر، آیه ۶۵">*</span> و آیه‌ <span class="aya" rel="4_165" data-words="5-12">لئلا یکون للناس علی الله حجة بعد الرسل</span><span class="footnote" rel="3" title="تفسیر قمی، ج ۲، ص ۱۲۴">*</span> و آیه‌ <span class="aya" rel="41_46" data-words="9-13">و ما ربک بظلام للعبید</span><span class="footnote" rel="4" title="الدر المنثور، ج ۵، ص ۱۰۰-۹۹">*</span> همین معنا استفاده می‌شود. </p> <p>آری ظاهر این آیات این است که ظلم نکردن خدا از باب سالبه به انتفاء موضوع نیست، بلکه از باب سالبه به انتفاء حکم است، به عبارت ساده‌تر اینکه: از این باب نیست که خدا قادر بر ظلم نیست و <em>العیاذ باللَّه</em> خواسته است منت خشک و خالی بر بندگانش         <code class="page" rel="15,463"/> بگذارد، بلکه از این باب است که در عین اینکه قادر بر ظلم است، ظلم نمی‌کند. پس اینکه بعضی<span class="footnote" rel="1" title="اگر شرک می‌ورزیدند، هر آینه پاداش اعمالشان حبط می‌شد سوره انعام، آیه ۸۸">*</span> آیه را معنا کرده‌اند به اینکه: عملی را که اگر دیگری انجام بدهد ظلم است خداوند آن عمل را انجام نمی‌دهد معنای خوبی نیست، چون تقریبا این را می‌رساند که خدا قادر بر ظلم نیست. </p> <p>حال اگر بگویی اینکه گفتی واجب است که خدای تعالی شرایع خود را از نظر ثواب و عقاب اجراء کند و هر یک از آن دو را به مستحقش بدهد، نه بر عکس ، مخالف مطلب مسلم در نزد علماء است، که گفته‌اند: ترک عقاب گنه کار برای خدا جایز است، برای اینکه عقاب گنه کار، حق او است و او می‌تواند از حق خود صرف نظر کند به خلاف ثواب اطاعت کار که حق اطاعت کار است و تضییع حق غیر، جایز نیست. علاوه بر این، بعضی‌ها گفته‌اند: ثواب دادن خدا به مطیع، از باب دادن حق غیر نیست، تا بر خدا واجب باشد، بلکه از باب فضل است، چون بنده و عمل نیک او همه‌اش ملک مولا است، خودش چیزی را مالک نیست، تا با اجر و پاداشی معاوضه‌اش کند. </p> <p>در جواب می‌گوییم ترک عقاب عاصی تا حدی مسلم است و حرفی در آن نیست، چون فضلی است از ناحیه خدای تعالی و اما به طور کلی قبول نداریم، برای اینکه این حکم کلی مستلزم آنست که تشریع شرایع، و تعیین قوانین و ترتب جزاء بر عمل، باطل و لغو گردد. </p> <p>و اما اینکه گفتید ثواب دادن خدا به اعمال صالحه از فضل خداست، نه استحقاق بندگان، چون عمل بنده مانند خود او ملک خداست، در پاسخ می‌گوییم: این حرف صحیح است، اما مستلزم آن نیست که از فضلی دیگر جلوگیری کند و فضلی دیگر را به اعتبار عملش به عنوان مزد، ملک او کند و قرآن کریم پر است از اجر بر اعمال صالحه از قبیل آیه‌ <span class="aya" rel="9_111" data-words="1-11">إن الله اشتری من المؤمنین أنفسهم و أموالهم بأن لهم الجنة</span><span class="footnote" rel="2" title="سوره حجر، آیه ۸۸">*</span>. </p> <h3> <span class="title" rel="26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">پاسخ خدای تعالی به این افترای مشرکین که می‌گفتند محمد (صلی اللَّه علیه و آله و سلم) جنی دارد که قرآن را برایش می‌آورد</span> </h3> <p> <code class="aya" rel="26_210"/><code class="aya" rel="26_211"/><code class="aya" rel="26_212"/> <span class="aya" rel="26_210" data-words="1-5">و ما تنزلت به الشیاطین</span>... <span class="aya" rel="26_212" data-words="4-4">لمعزولون</span> از اینجا پاسخ از سخن مشرکین شروع شده که می‌گفتند: محمد، جنی دارد که این کلام را برایش می‌آورد و نیز او شاعر است. و پاسخ اولی را مقدم داشته، نخست کلام را متوجه رسول خدا (ص) نموده فرمود که قرآن از تنزیل شیطانها نیست، تا آن جناب خوشحال گردد و سپس روی سخن به مشرکین کرده، مطلب را در خور فهم آنان     <code class="page" rel="15,464"/> بیان فرمود. </p> <p>پس جمله‌ <span class="aya" rel="26_210" data-words="1-5">و ما تنزلت به الشیاطین</span> -البته تنزلت، به معنای نزلت است-متصل است به جمله‌ <span class="aya" rel="26_192" data-words="1-5">و إنه لتنزیل رب العالمین</span> و همانطور که گفتیم روی سخن بر رسول خدا  (ص) است، به دلیل اینکه به دنبالش می‌فرماید: <span class="aya" rel="26_213" data-words="1-5">فلا تدع مع الله إلها</span> آخر-پس با خدا خدایی دیگر مخوان تا آخر خطابهایی که مختص به آن جناب است، و متفرع بر جمله‌ <span class="aya" rel="26_210" data-words="1-4">و ما تنزلت به...</span> است که بیانش خواهد آمد. </p> <p>و اگر روی سخن به آن جناب نمود، نه به مشرکین، بدین جهت بود که این جمله با علتی تعلیل شده، که مشرکین به خاطر کفرشان آن را قبول نداشتند و آن جمله <span class="aya" rel="26_212" data-words="1-4">إنهم عن السمع لمعزولون</span> -آنان از شنیدن اسرار آسمانی بدورند <em>می‌باشد، کلمه</em> شیطان به معنای شریر است و جمع آن شیاطین می‌آید و در اینجا مراد از آن اشرار جن هستند. </p> <p>و ضمیر جمع در <span class="aya" rel="26_211" data-words="2-4">ما ینبغی لهم</span> به شیاطین بر می‌گردد، در مجمع البیان گفته: معنای اینکه عرب می‌گوید: ینبغی لک ان تفعل کذا-سزاوار تو است که چنین کنی این است که از او می‌خواهد این کار را در مقتضای عقل انجام دهد و اصل این کلمه از بغیه است، که به معنای طلب می‌باشد<span class="footnote" rel="1" title="مجمع البیان، ج ۷، ص ۲۰۶">*</span>. </p> <p>و وجه اینکه در آیه مورد بحث فرموده: سزاوار ایشان نیست که قرآن را نازل کنند ، این است که ایشان خلق شریری هستند و جز به شر و فساد و جلوه دادن باطل در صورت حق و از این راه مردم را از راه خدا گمراه کردن، همتی ندارند و قرآن کریم، کلام سراپا حق است و باطل بدان راه ندارد پس طبیعت و جبلت آنها مناسبت ندارد که قرآن را به کسی نازل کنند. </p> <p>و معنای اینکه فرمود: <span class="aya" rel="26_211" data-words="5-7">و ما یستطیعون</span> این است که نمی‌توانند قرآن را نازل کنند، چون قرآن کلامی است آسمانی، که ملائکه آن را از رب العزه می‌گیرند و به امر او و در حفظ و حراست او نازلش می‌کنند، هم چنان که خودش فرمود: <span class="aya" rel="72_27-28" data-words="6-24">فإنه یسلک من بین یدیه و من خلفه رصدا، لیعلم أن قد أبلغوا رسالات ربهم و أحاطبما لدیهم</span><span class="footnote" rel="2" title="کافی، ج ۲، ص ۶۳۲، ح ۲۰">*</span> جمله‌ <span class="aya" rel="26_212" data-words="1-3">إنهم عن السمع...</span> نیز، به همین معنا اشاره می‌کند. </p> <p>و معنای اینکه فرمود: <span class="aya" rel="26_212" data-words="1-4">إنهم عن السمع لمعزولون</span> این است که شیطانها از شنیدن اخبار آسمانی و اطلاع از آنچه در ملأ اعلی می‌گذرد، معزول و دورند، برای اینکه با     <code class="page" rel="15,465"/> شهاب‌های ثاقب از نزدیکی به آسمان و بگوش دادن، رانده می‌شوند و این معنا در چند جای دیگر کلام مجیدش آمده. </p> <p><code class="aya" rel="26_213"/> <span class="aya" rel="26_213" data-words="1-9">فلا تدع مع الله إلها آخر فتکون من المعذبین</span> خطاب در این آیه به رسول خدا (ص) است، او را از شرک به خدا نهی می‌کند و این نهی را نتیجه جمله <span class="aya" rel="26_210" data-words="1-5">و ما تنزلت به الشیاطین...</span> می‌گیرد، و معنای مجموع آن این می‌شود: حالا که معلوم شد این قرآن تنزیلی است از رب العالمین و شیطانها در نازل کردن آن کمترین دخالتی ندارند و این قرآن هم از جمله معارفی که بیان می‌کند، از شرک نهی کرده، وعده عذاب به مشرکین می‌دهد، پس به خدا شرک نور ز تا آن عذاب موعود به تو نرسد و داخل در زمره معذبین نشوی. </p> <h3> <span class="title" rel="26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">زندگی خاکی ملازم با تکلیف است و عصمت انبیاء (علیهم السلام) با مکلف بودن ایشان منافات ندارد</span> </h3> <p> در اینجا ممکن است به ذهن خواننده برسد که رسول خدا (ص) با داشتن عصمت الهی دیگر ممکن نیست که معصیت از او سر بزند و چنین چیزی از او محال است و لیکن عصمت الهی منافات با نهی از شرک ندارد و باعث نمی‌شود که به طور کلی امر و نهی به معصوم باطل شود و تکلیف از او برداشته شود، زیرا معصوم نیز بشری است مختار در فعل و ترک، و طاعت و معصیت از ناحیه شخص او متصور است، هر چند که از ناحیه خدا دارای عصمت است. </p> <p>آیات بسیاری از قرآن کریم نیز بر مکلف بودن انبیاء (ع) دلالت دارد، مانند آیه‌ <span class="aya" rel="6_88" data-words="10-17">و لو أشرکوا لحبط عنهم ما کانوا یعملون</span><span class="footnote" rel="1" title="مجمع البیان، ج ۷، ص ۲۰۷">*</span> که درباره عموم انبیاء است، و درباره خصوص پیامبر اسلام (ص) فرموده: <span class="aya" rel="39_65" data-words="10-13">لئن أشرکت لیحبطن عملک</span><span class="footnote" rel="2" title="الدر المنثور، ج ۵، ص ۹۵">*</span> و این دو آیه هر چند انبیاء را از شرک نهی نکرده و لیکن تعبیری که در آن دیدید، در معنای نهی است. </p> <p>و اینکه بعضی از مفسرین گفته‌اند: تکلیف‌هایی که خدای تعالی به بندگان خود می‌کند برای این است که آنان را به حد کمال برساند و در نتیجه اگر بنده‌ای به حد کمال رسید، دیگر تکلیف از او برداشته می‌شود، زیرا در آن صورت تکلیف، تحصیل حاصل است، که آن نیز عملی لغو است و به همین جهت انبیاء مورد تکلیف قرار نمی‌گیرند صحیح نیست، برای اینکه اعمال صالح که تکلیف بدان تعلق می‌گیرد، همانطور که نفس آدمی را به کمال سوق می‌دهد، خود نیز آثار کمال نفس است و معقول نیست نفس کسی به کمال برسد، ولی     <code class="page" rel="15,466"/> آثار کمال را نداشته باشد. </p> <p>پس همانطور که واجب است برای به کمال رساندن نفس، آثار کمال را که همان اعمال صالح است بیاوریم، و در آن تمرین و ممارست داشته، همواره با آن ریاضت و جهاد با نفس کنیم، همچنین بعد از به کمال رسیدن نفس نیز باید به آن آثار، مداومت داشته باشیم، تا دوباره نفس ما از کمال، رو به نقص نگذارد. پس ما دامی که انسان وابسته به زندگی زمینی است چاره‌ای ندارد جز اینکه زحمت تکلیف را تحمل نماید و ما در بعضی از ابحاث گذشته کلامی در این باره گذراندیم. </p> <h3> <span class="title" rel="26_214">اشاره به اینکه در دعوت دینی استثناء و تبعیض راه ندارد (<span class="aya" rel="26_214" data-words="1-4">و أنذر عشیرتک الأقربین</span>) </span> </h3> <p> <code class="aya" rel="26_214"/> <span class="aya" rel="26_214" data-words="1-4">و أنذر عشیرتک الأقربین</span> در مجمع البیان گفته: <em>عشیره انسان</em> ، قرابت و خویشان او است و اگر خویشاوندان آدمی را عشیره خوانده‌اند، از این باب است که با آدمی معاشرت دارند و آدمی با آنان معاشرت می‌کند<span class="footnote" rel="1" title="روح المعانی، ج ۱۹، ص ۱۴۷">*</span>. </p> <p>و اگر بعد از نهی رسول خدا (ص) از شرک و انذارش، در جمله مورد بحث، عشیره اقربین، یعنی خویشاوندان نزدیک‌تر را اختصاص به ذکر داد، برای افاده و اشاره به این نکته است که در دعوت دینی استثناء راه نداردو این دعوت، قوم و خویش نمی‌شناسد و فرقی میان نزدیکان و بیگانگان نمی‌گذارد و مداهنه و سهل‌انگاری در آن راه ندارد و چون سنن و قوانین بشری نیست، که تنها در بیگانگان و ضعفاء اجراء شود، بلکه در این دعوت حتی خود رسول خدا (ص) نیز با امتش فرقی ندارد، تا چه رسد به اینکه میان خویشاوندان پیغمبر با بیگانگان فرق بگذارد، بلکه همه را بندگان خدا و خدا را مولای همه می‌داند. </p> <p><code class="aya" rel="26_215"/> <span class="aya" rel="26_215" data-words="1-7">و اخفض جناحک لمن اتبعک من المؤمنین</span> یعنی به مؤمنین به خودت بپرداز و آنان را دور خود جمع کن و پر و بال رأفت و رحمت برایشان بگستران، آن چنان که طیور جوجه‌های خود را زیر بال می‌گیرند، و این تعبیر استعاره به کنایه است که نظیرش در آیه <span class="aya" rel="15_88" data-words="14-17">و اخفض جناحک للمؤمنین</span><span class="footnote" rel="2" title="تفسیر نور الثقلین، ج ۴، ص ۶۷ به نقل از مجمع البیان، ج ۷، ص ۲۰۶">*</span> گذشت. </p> <p><code class="aya" rel="26_216"/>و مراد از پیروی در اینجا اطاعت است، به شهادت آیه بعدی که می‌فرماید: <span class="aya" rel="26_216" data-words="1-7">فإن عصوک فقل إنی بریء مما تعملون</span><span class="footnote" rel="3" title="علل الشرائع، ج ۱، ص ۱۷۰، ح ۲">*</span>. </p> <p>       <code class="page" rel="15,467"/> پس خلاصه معنای دو آیه این است: اگر به تو ایمان آوردند و پیرویت کردند، آنان را دور خود جمع کن و پر و بال رأفت برایشان بگستران و به تربیتشان بپرداز و اگر نافرمانیت کردند از عملشان بیزاری جوی. </p> <p><code class="aya" rel="26_217"/> <span class="aya" rel="26_217" data-words="1-5">و توکل علی العزیز الرحیم</span> یعنی از امر اطاعت و نافرمانیشان هیچ چیز به دست تو نیست و تو به غیر از آنچه که ما تکلیف کردیم وظیفه‌ای نداری، غیر از تکلیف هر چه هست به دست خداست که او عزیز و مقتدر است، و به زودی نافرمانان را عذاب، و مؤمنین پیروت را رحمت می‌دهد. </p> <p>و <span class="phrase">اگر در این مقام دو اسم <em rel="fa_26_217_4-4" data-sentence="23:136">عزیز</em> و <em rel="fa_26_217_5-5" data-sentence="82:120">رحیم</em> را اختصاص به ذکر داد، بدین جهت بود که ذهن شنونده را به داستانهای قبل، که یکی پس از دیگری با این دو اسم ختم شد توجه دهد.</span> </p> <p>پس این تعبیر در معنای این است که بفرماید: تو در کار پیروان و نافرمانان هر دو طبقه به خدا توکل کن، که او عزیز و رحیم است، همان عزیز و رحیمی که با قوم نوح و هود و صالح و ابراهیم و لوط و شعیب و قوم فرعون، آن رفتارها را کرد که شنیدی و ما داستانهایشان را برایت گفتیم، پس سنت ما همواره این بوده که به عزت خود نافرمانان را بگیریم و به رحمت خود مؤمنین را نجات دهیم. </p> <p><code class="aya" rel="26_218"/><code class="aya" rel="26_219"/> <span class="aya" rel="26_218-219" data-words="1-8">الذی یراک حین تقوم، و تقلبک فی الساجدین</span> <span class="phrase">ظاهر این دو آیه-بطوری که به ذهن می‌رسد-این است که مراد از <em rel="fa_26_219_4-4" data-sentence="58:159">ساجدین</em>  ساجدان در نماز باشد، که یکی از ایشان خود رسول خدا (ص) است و این قهرا با نماز جماعت آن جناب منطبق می‌گردد و به قرینه مقابله، مراد از قیام هم قیام در نماز است.</span> </p> <p>در نتیجه معنای آن چنین می‌شود: آن خدایی که-و یا آن عزیز و رحیمی که-تو را در دو حال قیام و سجده می‌بیند، که با سایر ساجدان پایین و بالا می‌شوی و با ایشان نماز می‌خوانی . </p> <p>در معنای این آیه روایاتی از دو طرق شیعه و سنی نیز وارد شده، که-ان شاء اللَّه-در بحث روایتی آینده، آن روایات را از نظرتان می‌گذرانیم. </p> <p><code class="aya" rel="26_220"/> <span class="aya" rel="26_220" data-words="1-4">إنه هو السمیع العلیم</span> این جمله بیان و علت جمله <span class="aya" rel="26_217" data-words="1-5">و توکل علی العزیز الرحیم</span> است‌و آیات شریفه به طوری که معنایش گذشت، در مقام آنست که خاطر رسول خدا (ص) را<code class="page" rel="15,468"/> تسلیت داده و نیز مؤمنین را به نجات، بشارت دهد و کفار را به عذاب تهدید کند. </p> <p><code class="aya" rel="26_221"/> <span class="aya" rel="26_221" data-words="1-6">هل أنبئکم علی من تنزل الشیاطین</span>... <span class="aya" rel="26_223" data-words="5-5">کاذبون</span> این آیه معرفی می‌کند که شیطانها بر چه کسی نازل می‌شوند، و صفات خاصه آن کس را بیان می‌کند، تا بدانند که رسول خدا (ص) از آن کسان نبوده و قرآن هم از القائات شیطانها نیست و خطاب در آیه متوجه مشرکین است. </p> <p>پس اینکه فرمود: آیا شما را خبر دهم که شیطانها بر چه کسی نازل می‌شوند؟ در معنای این است که بفرماید: آیا به شما معرفی کنیم کسانی را که شیطانهای جنی اخبار را برایشان می‌برند؟ . </p> <h3> <span class="title" rel="26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">توضیح اینکه شیاطین بر هر افاک اثیم نازل می‌شوند</span> </h3> <p> <code class="aya" rel="26_222"/><span class="phrase">صاحب مجمع البیان در ذیل جمله‌ <span class="aya" rel="26_222" data-words="1-5">تنزل علی کل أفاک أثیم</span> گفته: <em rel="fa_26_222_4-4" data-sentence="113:185">أفاک</em> به معنای کذاب است و اصل کلمه إفک به معنای قلب، و زیر و رو کردن است و أفاک (که صیغه مبالغه آن است) به معنای کسی است که بسیار قلب می‌کند و اخبار را از طرف راستش به طرف دروغ بر می‌گرداند.</span> و <span class="phrase">کلمه <em rel="fa_26_222_5-5" data-sentence="5:297">اثیم</em> به معنای کننده کار زشت است، وقتی می‌گویند: <em>أثم-یاثم-إثما</em> که فاعل عمل زشتی را مرتکب شده باشد و کلمه <em>تاثم</em> به معنای ترک اثم است<span class="footnote" rel="1" title="کافی، ج ۸، ص ۲۲۲، ح ۲۸۰">*</span> (که در فارسی هم می‌گوییم فلانی فلان عمل را زشت شمرد یعنی از ارتکاب آن خودداری کرد.</span> مترجم). </p> <p>و اما اینکه فرمود: شیطانها بر هر افاکی اثیم نازل می‌شوند، جهتش این است که شیطانها هیچ کاری جز جلوه دادن باطل به صورت حق و زینت دادن عمل زشت، کاری ندارند و معلوم است که جز بر افاک اثیم، هم نازل نمی‌شوند. </p> <p><code class="aya" rel="26_223"/>و <span class="phrase">در جمله‌ <span class="aya" rel="26_223" data-words="1-5">یلقون السمع و أکثرهم کاذبون</span> ظاهر چنین می‌نماید که دو ضمیر جمع در <em rel="fa_26_223_1-1" data-sentence="129:354">یلقون</em> و در <em rel="fa_26_223_4-4" data-sentence="193:333">اکثرهم</em> هر دو به شیاطین بر می‌گردد و سمع مصدر است، ولی به معنای مسموع است و مراد از آن مسموع، اخبار آسمانی است که شیطانها و لو به طور ناقص می‌شنیدند، چون شهاب ثاقب، آنها را می‌راندند و نمی‌گذاشتند اخبار آسمانی را به طور کامل گوش دهند و آنچه استراق سمع می‌کردند و می‌شنیدند ناقص و غیر تمام بود و به همین جهت دروغهای بسیاری با آن مخلوط می‌شد.</span> </p> <p>و اینکه فرمود: <span class="aya" rel="26_223" data-words="3-5">و أکثرهم کاذبون</span> معنایش این است که بیشتر شیطانها دروغگویند و اصلا از راست خبر نمی‌دهند، این در صورتی است که مراد از اکثر را اکثر افراد بگیریم و   <code class="page" rel="15,469"/> ممکن هم هست مراد از آن کثرت از حیث تنزل باشد، که در این صورت معنایش این می‌شود که اکثر اخبار شیطانها دروغ است. </p> <p>و خلاصه حجتی که آیات سه‌گانه اقامه کرده این است که: شیطانها از آنجا که جبلت و طبیعتشان شرارت است، نازل نمی‌شوند مگر بر هر کسی که کذاب و فاجر باشد و خودشان هم بیشتر در آنچه خبر می‌آورند کاذبند. </p> <p>و بر عکس، رسول خدا (ص) نه افاک است و نه اثیم و نه آنچه به او وحی می‌شود دروغ است و نه پراکنده، پس او از آن کسان نیست که شیطانها بر آنان نازل می‌شوند و نه آن کسی که بر او نازل می‌شود شیطان است و نه آن قرآنی که بر او نازل می‌شود از القاء شیطانها است. </p> <h3> <span class="title" rel="26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_214 26_215 26_216 26_217 26_218 26_219 26_220 26_221 26_222 26_223 26_224 26_225 26_226 26_227">جواب به تهمت دیگری که مشرکان بر پیامبر (صلی اللَّه علیه و آله و سلم) می‌زدند و او را شاعر و کلام وحی را شعر می‌خواندند</span> </h3> <p> <code class="aya" rel="26_224"/> <span class="aya" rel="26_224" data-words="1-4">و الشعراء یتبعهم الغاوون</span>... <span class="aya" rel="26_226" data-words="6-6">یفعلون</span> این آیه پاسخ از تهمتی است که مشرکین به رسول خدا (ص) می‌زدند و او را شاعر می‌خواندند و این جواب از تهمت دوم ایشانست و اولی آن، این بود که می‌گفتند او شیطانی دارد که قرآن را به وی وحی می‌کند. </p> <p>و این دو تهمت از تهمت‌هایی بود که در مکه و قبل از هجرت همواره آنها را تکرار می‌کردند و به این وسیله مردم را از دعوت حقه او دور می‌کردند و همین خود مؤیدی است برای اینکه بگوییم: این آیات در مکه نازل شده، بر خلاف کسانی که گفته‌اند: در مدینه نازل شده است. </p> <p>علاوه بر این، این آیات مشتمل است بر آیه‌ای که سوره با آن ختم می‌شود و آن آیه‌ <span class="aya" rel="26_227" data-words="17-23">و سیعلم الذین ظلموا أی منقلب ینقلبون</span> است و معنا ندارد سوره‌ای که از قدیم‌ترین سوره‌های مکی است هم چنان ناتمام بماند و سالها بگذرد، بعد در مدینه تکمیل شود. و اما اینکه در آیات مورد بحث، شعرای با ایمان را از مذمت شعرا مستثنا دانسته، هیچ دلالتی ندارد بر اینکه این شعرای با ایمان، مؤمنین بعد از هجرتند. </p> <p>به هر حال کلمه <em>غاوون</em> جمع اسم فاعل است و مفرد آن غاوی و مصدرش غی است و غی معنایی دارد که خلاف معنای رشد است و رشد به معنای اصابه به واقع است و رشید کسی را گویند که اهتمام نمی‌ورزد مگر به آنچه که حق و واقع باشد و در نتیجه غوی کسی است که راه باطل را برود و از راه حق منحرف باشد و این غوایت از مختصات صناعت شعر است، که اساسش بر تخیل و تصویر غیر حق و غیر واقع است به صورت حق و واقع. و به همین جهت کسی به شعر و شاعری اهتمام می‌ورزد که غوی باشد و با تزیینات خیالی و<code class="page" rel="15,470"/> تصویرهای موهومی سرخوش بوده و از اینکه از حق به غیر حق منحرف شوند و از رشد به سوی غوایت برگردند خوشحال شوند و از این شعراء هم کسانی خوششان می‌آید و ایشان را پیروی می‌کنند که خود نیز غاوی و گمراه باشند و جمله‌ <span class="aya" rel="26_224" data-words="1-4">و الشعراء یتبعهم الغاوون</span> همین معنا را می‌رساند. </p> <p><code class="aya" rel="26_225"/><code class="aya" rel="26_226"/> <span class="aya" rel="26_225-226" data-words="1-14">أ لم تر أنهم فی کل واد یهیمون، و أنهم یقولون ما لا یفعلون</span> <span class="phrase">-کلمه <em rel="fa_26_225_7-7" data-sentence="6:632">یهیمون</em> از هام -یهیم-هیمانا است و این واژه به معنای آنست که کسی پیش روی خود را بگیرد و برود، و مراد از هیمان کفار در هر وادی، افسار گسیختگی آنان در سخن گفتن است، می‌خواهد بفرماید: اینها بند و باری در حرف زدن ندارند، حد و مرزی در آن نمی‌شناسند، چه بسا که باطل و مذموم را مدح کنند، عینا همانطوری که حق و محمود را باید ستایش کرد و بر عکس چه بسا زیبا و جمیل را آن چنان مذمت می‌کنند که یک امر قبیح و زشت باید مذمت شود و چه بسا مردم را به سوی باطل دعوت نموده و از حق بر می‌گردانند و این روش خود انحراف از راه فطرت انسانی است، که اساسش بر رشد است و رشد هم داعی به سوی حق است و نیز اینکه چیزهایی می‌گویند که خود عمل نمی‌کنند، عدول از راه فطرت است.</span> </p> <p>خلاصه حجتی که در این آیات سه‌گانه اقامه شده، این است که رسول خدا (ص) شاعر نیست، برای اینکه شاعر کسی است که گمرهان او را پیروی می‌کنند، چون صناعت شعر اساسش بر غوایت و خلاف رشد است، لیکن می‌بینید که آن افرادی که این رسول را پیروی می‌کنند، به منظور رشد و رسیدن به واقع و به طلب حق پیروی می‌کنند، چون می‌بینند که دعوت او و کلامی که به نام قرآن نزد او است، مشتمل است بر دعوت بر حق و رشد، نه باطل و غی. </p> <p><code class="aya" rel="26_227"/> <span class="aya" rel="26_227" data-words="1-10">إلا الذین آمنوا و عملوا الصالحات و ذکروا الله کثیرا...</span> این استثناء، استثنای عده‌ای از شعرا است که فرمود: پایه کارشان غوایت و گمراهی است و آن عده عبارتند از شعرایی که ایمان دارند، چون ایمان و عمل صالح آدمی را طبعا از ترک حق و پیروی باطل، جلوگیری می‌کند و اینکه فرموده: خدا را بسیار ذکر می‌کنند، برای اینست که ذکر کثیر خدا، آدمی را همواره به یاد خدا می‌اندازد و او را به سوی حق، آن حقی که مایه رضایت اوست می‌برد و از باطل که او دوست نمی‌دارد بندگان به آن مشغول باشند بر می‌گرداند، در نتیجه چنین کسان دچار آن گمراهی‌ها نمی‌شوند، که آن دسته دیگر دچارش می‌باشند. </p> <p>با این بیان روشن می‌شود که چرا جمله استثناء را مقید به ایمان و عمل صالح کرده، <code class="page" rel="15,471"/> سپس جمله‌ <span class="aya" rel="26_227" data-words="7-10">و ذکروا الله کثیرا</span> را بر آن عطف نمود. </p> <p> <span class="aya" rel="26_227" data-words="11-16">و انتصروا من بعد ما ظلموا</span> -کلمه <em>انتصار</em> به معنای انتقام است، بعضی<span class="footnote" rel="1" title="الدر المنثور، ج ۵، ص ۹۵">*</span> از مفسرین گفته‌اند: مراد از شعرایی که بعد از مظلومیت انتقام می‌گیرند، آن شعرایی می‌باشند که با اشعار خود، اشعاری را که مشرکین سروده‌اند و در آن رسول خدا (ص) را هجو کرده یا در دین او طعن زده و از اسلام و مسلمین بدگویی کرده‌اند، پاسخ داده‌اند و رد کرده‌اند، و این تفسیر خوبی است که مقام آیه آن را تایید می‌کند. </p> <p> <span class="aya" rel="26_227" data-words="17-23">و سیعلم الذین ظلموا أی منقلب ینقلبون</span> -کلمه <em>منقلب</em> اسم مکان و یا مصدر میمی از انقلاب است و معنای جمله این است که کسانی که ستم کرده‌اند-بطوری که از سیاق بر می‌آید مراد مشرکین هستند-به زودی خواهند فهمید که به چه بازگشتگاهی بر می‌گردند و آن بازگشتگاه همان آتش است و یا این است که به زودی خواهند فهمید که به چه نحو برمی‌گردند. </p> <p>در این جمله مشرکین را تهدید می‌کند و در عین حال در این جمله که آخرین آیه سوره است به مضمون اول سوره بازگشت شده، چون در اول سوره فرمود: <span class="aya" rel="26_6" data-words="1-8">فقد کذبوا فسیأتیهم أنبؤا ما کانوا به یستهزؤن</span> . </p> <h3>بحث روایتی‌ <span class="title" rel="26_214">روایات متعدد در باره آنچه که پیامبر گرامی (صلی اللَّه علیه و آله و سلم) بعد از نزول آیه: <span class="aya" rel="26_214" data-words="1-4">و أنذر عشیرتک الأقربین</span> انجام داد</span> </h3> <p> در کافی به سند خود از حجال از شخصی که نامش را برده از یکی از دو امام باقر و صادق (ع) روایت کرده که گفت: از کلام خدای تعالی پرسیدم که می‌فرماید:  <span class="aya" rel="26_195" data-words="1-3">بلسان عربی مبین</span> فرمود: زبان عرب می‌تواند مدلول سایر زبانها را روشن سازد، ولی سایر زبانها مدالیل زبان عرب را روشن نمی‌کند<span class="footnote" rel="2" title="الدر المنثور، ج ۵، ص ۹۷">*</span>. </p> <p>و در تفسیر قمی در ذیل آیه‌ <span class="aya" rel="26_198" data-words="1-6">و لو نزلناه علی بعض الأعجمین...</span> از امام صادق  (ع) روایت کرده که فرمود: یعنی اگر ما قرآن را بر عجم-غیر عرب-نازل می‌کردیم عرب به آن ایمان نمی‌آورد ولی بر عرب نازل کردیم و عجم‌ها به او ایمان آوردند و این خود فضیلتی است برای عجم<span class="footnote" rel="3" title="مجمع البیان، ج ۷، ص ۲۰۷">*</span>. </p> <p>       <code class="page" rel="15,472"/> و در کافی به سند خود از علی بن عیسی بن قماط از عمویش از امام صادق  (ع) روایت کرده که فرموده: رسول خدا (ص) در خواب بنی امیه را دید، که بعد از رحلت آن جناب بر فراز منبرش بالا رفته، مردم را از راه راست به سوی عقب بر می‌گردانند و چون از خواب برخاست اندوهناک و محزون شد. </p> <p>پس جبرئیل بر او نازل شد و عرضه داشت: یا رسول اللَّه چرا اندوهناکت می‌بینم؟ فرمود: ای جبرئیل سبب این است که من دیشب بنی امیه را در خواب دیدم که بر منبرم بالا رفته‌اند، و بعد از من مردم را گمراه نموده به قهقرا برمی‌گردانند، جبرئیل گفت: به آن خدایی سوگند که تو را به حق به نبوت مبعوث فرموده، هیچگونه اطلاعی از این جریان ندارم، پس به سوی آسمان صعود نموده، چیزی نگذشت که دوباره بر آن جناب نازل شد و آیاتی از قرآن آورد که مایه تسلیت خاطر آن حضرت بود و آن آیه‌ <span class="aya" rel="26_205-207" data-words="1-16">أ فرأیت إن متعناهم سنین، ثم جاءهم ما کانوا یوعدون، ما أغنی عنهم ما کانوا یمتعون</span> و نیز این آیات را آورد: <span class="aya" rel="97_1-3" data-words="1-17">إنا أنزلناه فی لیلة القدر، و ما أدراک ما لیلة القدر، لیلة القدر خیر من ألف شهر</span> که در آن خدای تعالی شب قدر را برای رسولش بهتر از هزار ماه سلطنت بنی امیه قرار داد<span class="footnote" rel="1" title="الدر المنثور، ج ۵، ص ۹۶">*</span>. </p> <p>و در الدر المنثور است که ابن ابی حاتم از ابی جهضم روایت کرده که گفت: رسول خدا (ص) را دیدند که گویا متحیر به نظر می‌رسید، پرسیدند چرا چنین متحیری؟ فرمود: چرا نباشم؟ در خواب دیدم که دشمنم بعد از من سرپرست امتم می‌شود، پس آیه <span class="aya" rel="26_205-207" data-words="1-16">أ فرأیت إن متعناهم سنین، ثم جاءهم ما کانوا یوعدون، ما أغنی عنهم ما کانوا یمتعون</span>  نازل شد، رسول خدا (ص) خوشحال گردید<span class="footnote" rel="2" title="الدر المنثور، ج ۵، ص ۹۸">*</span>. </p> <p>مؤلف: در عبارت (عربی) حدیث، کلام رسول خدا (ص) در پاسخ سؤال کنندگان چنین آمده: و لم و رایت-یعنی چرا با اینکه دیدم و تقدیر آن این است که: چرا اندوهناک و متحیر نباشم با اینکه در خواب چنین و چنان دیدم . </p> <p>و در همان کتابست که احمد، عبد بن حمید، بخاری، مسلم، ترمذی، ابن جریر، ابن منذر، ابن ابی حاتم، ابن مردویه و بیهقی در شعب الایمان و نیز در کتاب دیگرش دلائل، از ابو هریره روایت کرده‌اند که گفت: وقتی آیه‌ <span class="aya" rel="26_214" data-words="1-4">و أنذر عشیرتک الأقربین</span> نازل شد، رسول خدا  (ص) قریش را دعوت نمود و در دعوتش فرقی میان دورتر و نزدیکتر نگذاشت، پس از آن فرمود: ای گروه قریش!خود را از آتش نجات دهید، که من مالک نفع و     <code class="page" rel="15,473"/> ضرری برای شما نیستم، ای گروهی که از دودمان کعب بن لوی هستید!خود را از آتش نجات دهید، که من مالک نفع و ضرری برای شما نیستم، ای گروهی که از دودمان قصی هستید!خود را از آتش نجات دهید، که من مالک نفع و ضرری برای شما نیستم، ای گروهی که از دودمان عبد منافید!خود را از آتش نجات دهید که من مالک نفع و ضرری برای شما نیستم، ای گروهی که از دودمان عبد المطلب هستید!خود را از آتش نجات دهید، که من مالک نفع و ضرری برای شما نیستم، ای فاطمه، ای دختر محمد!تو نیز خود را از آتش نجات ده، که من مالک نفع و ضرری برایت نیستم و بدانید که شما ارحام منید و من به زودی صله‌ای مناسب آن خواهم کرد<span class="footnote" rel="1" title="روح المعانی، ج ۱۹، ص ۱۳۵">*</span>. </p> <p>و نیز در همان کتاب است که عبد بن حمید و ابن مردویه، از ابن عباس روایت کردند که گفت: وقتی آیه‌ <span class="aya" rel="26_214" data-words="1-4">و أنذر عشیرتک الأقربین</span> نازل شد، رسول خدا (ص) قبیله قبیله ایشان را دعوت کرد<span class="footnote" rel="2" title="وسائل، ج ۵، ص ۸۳، ح ۳">*</span>. </p> <p>باز در همان کتاب آمده که سعید بن منصور، بخاری، ابن مردویه، ابن جریر، ابن منذرو ابن ابی حاتم، از ابن عباس روایت کرده‌اند که گفت: وقتی آیه <span class="aya" rel="26_214">و انذر عشیرتک الأقربین و رهطک منهم المخلصین</span> نازل شد، رسول خدا (ص) از خانه بیرون آمد و بالای صفا رفت، ندا در داد که: یا صباحاه، مردم گفتند: این کیست که صدا می‌زند؟ یکی گفت: این محمد است، پس دور او جمع شدند و اگر هم کسی نتوانست خودش حاضر شود شخصی را فرستاد تا ببیند آن جناب چه می‌گوید و قضیه از چه قرار است. </p> <p>ابو لهب و همه قریش نیز آمدند، رسول خدا (ص) فرمود: به من بگویید ببینیم اگر من به شما زنهار دهم که اینک در وادی (پشت شهر مکه) لشکری در کمین است که بر شما شبیخون بزند تصدیقم می‌کنید؟ گفتند: بله، ما در مدتی که تو را تجربه کرده و آزمودیم غیر از راستی از تو ندیدیم، فرمود: اینک شما را زنهار می‌دهم که در آینده‌تان عذابی شدید دارید، ابو لهب گفت: تبا لک-مرگ بر تو آیا به این منظور ما را جمع کردی؟ و در این جریان بود که آیه <span class="aya" rel="111_1" data-words="1-6">تبت یدا أبی لهب و تب</span> نازل شد<span class="footnote" rel="3" title="تفسیر قمی، ج ۲، ص ۱۲۵">*</span>. </p> <p>و باز در آن کتاب آمده که طبرانی و ابن مردویه، از ابی امامه، روایت کرده که گفت: وقتی آیه‌ <span class="aya" rel="26_214" data-words="1-4">و أنذر عشیرتک الأقربین</span> نازل شد، رسول خدا (ص) بنی هاشم را جمع کرده، بر در خانه نشانید و دستور داد تا زنان و اهل خانه در خانه جمع     <code class="page" rel="15,474"/> شوند، آن گاه بر ایشان وارد شد و فرمود: ای بنی هاشم خود را از آتش بخرید و در آزادی خود بکوشید و آن را از خدا بخرید و در بهایش، خود را در اختیار او بگذارید زیرا که من نزد خدا مالک چیزی برای شما نیستم. </p> <p>آن گاه رو به اهل بیت خود کرد و فرمود ای عایشه دختر ابو بکر و ای حفصه دختر عمر و ای ام سلمه و ای فاطمه دختر محمد و ای ام زبیر عمه رسول خدا!خود را از خدا بخرید و در آزادی خود بکوشید، که من نزد خدا مالک چیزی برای شما نیستم و کاری نمی‌توانم برایتان بکنم...<span class="footnote" rel="1" title="مجمع البیان، ج ۷، ص ۲۰۶">*</span>. </p> <p>مؤلف: و در معنای این روایات چند روایت دیگر نیز هست که در بعضی از آنها آمده که آن جناب دودمان عبد مناف را مخاطب قرار داد، تا هم شامل بنی امیه شود و هم بنی هاشم. </p> <p>اما سه روایت اول با آیه شریفه انطباق ندارد، برای اینکه در روایت‌های سه‌گانه که آن جناب عموم قریش را دعوت کرد و انذار فرمود، در حالی که آیه شریفه دستور داده بود عشیره نزدیک‌تر خود را انذار کند، که یا مراد از آن بنی عبد مناف است، یا بنی هاشم و از این سه روایت، دومی از آیه بعیدتر است، برای اینکه در آن آمده: آن جناب مردم را قبیله قبیله دعوت نمود. </p> <p>علاوه بر این، ما در ذیل آیه گفتیم که معنایش این است که خویشاوندی شما با رسول خدا (ص) به دردتان نمی‌خورد و در درگاه خدا اثری برایتان ندارد، در روایات نیز اشاره‌ای به این معنا شده و فرموده: من نزد خدا کاری نمی‌توانم برایتان بکنم، و این معنا که از آیه استفاده می‌شود با دعوت همه قبائل در آن روز نمی‌سازد. </p> <p>و اما روایت چهارم، آن نیز مورد اشکال است، برای اینکه آیه‌ <span class="aya" rel="26_214" data-words="1-4">و أنذر عشیرتک الأقربین</span> آیه‌ای است مکی و در سوره‌ای مکی، و احدی نگفته که این آیه و این سوره در مدینه نازل شده است و با این حال دیگر وجود همسری به نام عایشه و حفصه و ام سلمه چه معنا دارد؟ با اینکه آن جناب در مدینه با این چند تن ازدواج کرد. </p> <p>بنا بر این، از بین روایات، آن روایتی که می‌شود به آن اعتماد کرد روایتی است که می‌فرماید: رسول خدا (ص) در روز نزول آیه تنها بنی هاشم و یا بنی عبد المطلب را به انذار اختصاص داد. و از حرفهای عجیبی که در این باب زده‌اند سخن آلوسی   <code class="page" rel="15,475"/> است، که بعد از نقل همه روایات گفته: اگر بگوییم همه این روایات صحیح است، راه جمع میان آنها این است که بگوییم انذار در چند دفعه صورت گرفته است<span class="footnote" rel="1" title="مجمع البیان، ج ۷، ص ۲۰۷">*</span>. </p> <h3> <span class="title" rel="26_214 26_219 26_192 26_193 26_194 26_195 26_196 26_197 26_198 26_199 26_200 26_201 26_202 26_203 26_204 26_205 26_206 26_207 26_208 26_209 26_210 26_211 26_212 26_213 26_215 26_216 26_217 26_218 26_220 26_221 26_222 26_223 26_224 26_225 26_226 26_227">پیمان برادری و یاری بستن علی (علیه السلام) با رسول اللَّه (صلی اللَّه علیه و آله و سلم) بعد از انذار عشیره اقربین</span> </h3> <p> و در مجمع البیان از تفسیر ثعلبی به سند خود از براء بن عازب، نقل کرده که گفت: وقتی این آیه نازل شد رسول خدا (ص) بنی عبد المطلب را که در آن روز چهل نفر بودند دعوت کرد، و این چهل نفر کسانی بودند که هر یک نفرشان به تنهایی، یک تغار می‌خورد و یک قدح بزرگ می‌نوشید، رسول خدا (ص) به علی  (ع) دستور داد یک پای گوسفندی را پخته از آن خورش تهیه کند، آن گاه فرمود: نزدیک شوید و به نام خدا بخورید، جمعیت ده نفر ده نفر نزدیک شدند و همگی به طور کامل سیر شدند، سپس دستور داد ظرفی شیر آورد، خودش یک جرعه از آن نوشید، و به ایشان فرمود: بنوشید به نام خدا، پس همگی از آن نوشیدند، تا سیراب شدند، پس ابو لهب بدون مقدمه رو به جمعیت کرده گفت: این که دیدید، سحری بود که این مرد با شما کرد، رسول خدا (ص) آن روز چیزی نفرمود و حرفی نزد. </p> <p>فردای آن روز به همین منوال طعامی تهیه کرد، و ایشان را دعوت فرمود و پس از صرف غذا انذارشان کرد و فرمود: ای بنی عبد المطلب!من خودم از ناحیه خدای عز و جل به عنوان نذیر به سوی شما فرستاده شده‌ام، اسلام بیاورید و مرا اطاعت کنید، تا هدایت شوید. </p> <p>آن گاه فرمود: هر کس با من برادری کند و مرا یاری دهد، ولی و وصیم بعد از من و جانشینم در اهلم خواهد بود و قرض مرا می‌دهد، مردم سکوت کردند و آن جناب سه بار سخن خود را تکرار کرد و در هر سه نوبت احدی سخن نگفت به جز علی (ع) که در هر نوبت برخاست و گفت: من حاضرم و رسول خدا (ص) بعد از بار سوم به آن جناب فرمود: تویی، پس مردم برخاستند تا بروند، به ابو طالب گفتند: از حالا باید فرزندت را اطاعت کنی، چون او وی را امیر بر تو کرد<span class="footnote" rel="2" title="صحیح مسلم، ج ۱۵، ص ۱۴">*</span>. </p> <p>مرحوم طبرسی می‌گوید: این قصه از ابی رافع نیز نقل شده و در نقل او آمده که آن جناب بنی عبد المطلب را در شعب-دره-جمع کرد و برایشان یک ران گوسفند پخت، همه از آن خوردند تا سیر شدند و نیز قدحی آب به همه آنان نوشانید و همه سیراب شدند، آن گاه فرمود: خدای تعالی مرا مامور فرموده تا عشیره خود و خویشاوندانم را انذار کنم و خداوند هیچ پیغمبری را مبعوث نفرمود، مگر آنکه برادر و وزیر و وارث و وصی و خلیفه‌ای در اهلش قرار داد، حال     <code class="page" rel="15,476"/> کدامیک از شما برمی‌خیزد و با من بر این معنا بیعت می‌کند، که برادرم و وارثم و وزیرم و وصیم باشد؟ و از من به منزله هارون باشد از موسی؟ علی (ع) برخاست و عرضه داشت: <em>من</em> . فرمود: نزدیک من آی، پس دهان او را باز کرده از آب دهان خود در دهانش ریخت و نیز بین دو شانه او و دو پستانش را با آب دهان خود تر کرد، ابو لهب گفت: آه که چه جایزه بدی به پسر عمت دادی، که دعوتت را پذیرفت، دهانش و رویش را پر از تف و آب دهان خود کردی، فرمود: پر از علم و حکمتش کردم<span class="footnote" rel="1" title="الدر المنثور، ج ۵، ص ۱۰۰-۹۹">*</span>. </p> <p>مؤلف: سیوطی هم در الدر المنثور حدیثی در معنای حدیث براء بن عازب از ابن اسحاق و ابن جریر و ابن ابی حاتم و ابن مردویه و ابی نعیم و بیهقی (در کتاب دلائل) به سندهایی از علی (رضی اللَّه عنه) روایت کرده‌اند، که در آن آمده: رسول خدا (ص) فرمود: ای بنی عبد المطلب به خدا سوگند، من احدی را در عرب سراغ ندارم که برای قوم خود چیزی آورده باشد، بهتر از آنچه من برای قومم آورده‌ام، چون من خیر دنیا و آخرت را برایتان آورده‌ام و خدای تعالی مرا دستور داده شما را به سویش دعوت کنم، حال کدامیک از شما است که مرا بر این ماموریتم یاری کند؟ من که در آن روز از همه کوچکتر بودم گفتم: او منم، پس حضار برخاستند، و خنده‌کنان بیرون شدند<span class="footnote" rel="2" title="روح المعانی، ج ۱۹، ص ۱۲۱">*</span>. </p> <p>و در علل الشرائع به سند خود از عبد اللَّه بن حارث بن نوفل، از علی بن ابی طالب  (ع) روایت کرده که فرمود: وقتی آیه‌ <span class="aya" rel="26_214" data-words="1-4">و أنذر عشیرتک الأقربین</span> یعنی: رهطک المخلصین-خویشاوندان خالصت نازل شد، رسول خدا (ص) فرزندان عبد المطلب را که در آن موقع چهل و یا یک نفر بیشتر و یا کمتر بودند، دعوت نموده، فرمود: کدامیک از شما برادر و وارث و وزیر و وصی بعد از من و خلیفه من، در بین شما می‌شود؟ و این سخن را به یک یک آنان فرمود و همه پیشنهادش را رد کردند، تا روی سخن به من نمود، من عرضه داشتم: یا رسول اللَّه من حاضرم. </p> <p>در این هنگام رو به دودمان عبد المطلب کرد و فرمود: ای بنی عبد المطلب!این وارث و وزیر و خلیفه من در شما است بعد از من، پس مردم به یکدیگر نیشخند زده برخاستند و به ابو طالب گفتند: تو را دستور می‌دهد که زیر فرمان این پسر بچه روی و او را اطاعت کنی<span class="footnote" rel="3" title="الدر المنثور، ج ۵، ص ۹۹">*</span>. </p> <p>مؤلف: ممکن است از اینکه در این روایت فرمود: <em>رهطک المخلصین</em> استفاده کرد       <code class="page" rel="15,477"/> که در آن روایاتی که آیه را به صورت‌ <span class="aya" rel="26_214" data-words="1-4">و أنذر عشیرتک الأقربین</span> و رهطک منهم المخلصین  قرائت کرده‌اند و آن را به اهل بیت و نیز به ابی بن کعب نسبت داده‌اند منظور تفسیر آیه بوده، یعنی جمله و رهطک منهم المخلصین توضیح عشیره اقربین و تفسیر آن است، نه اینکه آیه به این صورت نازل شده و نیمی از آن در قرآنها ساقط شده باشد. </p> <p>و در مجمع در ذیل جمله‌ <span class="aya" rel="26_219" data-words="1-4">و تقلبک فی الساجدین</span> گفته: بعضی‌ها گفته‌اند: معنای آن این است که خدا تو را می‌دید که از صلب پیغمبری ساجد، به صلب پیغمبری دیگر منتقل می‌شدی، تا آنکه تو را در حالی که خودت نیز پیغمبری بیرونت کرد. و این معنا را از ابن عباس نقل کرده‌اند، و ناقل از ابن عباس، عطاء و عکرمه است، از امام ابی جعفر و امام ابی عبد اللَّه (ع) نیز روایت شده که فرمودند: یعنی او را که از صلب این پیغمبر به صلب آن پیغمبر منتقل می‌شد می‌دید، تا آنکه او را از زمان آدم تا زمان پدرش از صلب پدرش از راه نکاح نه زنا بیرون آورد<span class="footnote" rel="1" title="مجمع البیان، ج ۷، ص ۲۰۸">*</span>. </p> <p>مؤلف: این روایت را غیر طبرسی سایر روات شیعه نیز نقل کرده‌اند و از غیر شیعه سیوطی هم در الدر المنثور از ابن ابی حاتم و ابن مردویه و ابی نعیم، و غیر ایشان از ابن عباس، و غیر او روایت کرده است<span class="footnote" rel="2" title="مجمع البیان، ج ۷، ص ۲۰۳">*</span>. </p> <p>باز در مجمع البیان است که جابر از ابی جعفر (ع) روایت کرده که فرمود: رسول خدا (ص) فرمود: قبل از من از رکوع و سجود برنخیزید و به رکوع و سجود نروید، زیرا من همانطور که پیش روی خود را می‌بینم، عقب سرم را نیز می‌بینم، آن گاه این آیه را تلاوت کرد<span class="footnote" rel="3" title="روح المعانی، ج ۱۹، ص ۱۲۱">*</span>. </p> <p>مؤلف: در عبارت روایت آمده که قبل از من بلند نشوید و پایین نشوید و منظورش همان سر به سجده نهادن و از سجده برخاستن است، که گفتیم. و این روایت را الدر المنثور هم از ابن عباس و غیر او نقل کرده است<span class="footnote" rel="4" title="اعتقادات صدوق، ص ۱۰۵">*</span>. </p> <h3> <span class="title" rel="26_224">روایاتی در باره شعر و شعراء و نزول آیه: <span class="aya" rel="26_224" data-words="1-4">و الشعراء یتبعهم الغاوون...</span> </span> </h3> <p> و در الدر المنثور است که ابن ابی شیبه و احمد، از ابی سعید روایت کرده‌اند که گفت: در حالی که ما داشتیم با رسول خدا (ص) می‌رفتیم، شاعری پیدا شد و شروع کرد به سرودن اشعار، رسول خدا (ص) فرمود: اگر جوف         <code class="page" rel="15,478"/> یکی از شما پر از چرک شود بهتر از آن است که پر از شعر گردد<span class="footnote" rel="1" title="روح المعانی، ج ۱۹، ص ۱۲۱">*</span>. </p> <p>مؤلف: این روایت از طرق شیعه نیز از امام صادق (ع) از رسول خدا (ص) روایت شده است<span class="footnote" rel="2" title="تفسیر کشاف، ج ۳، ص ۳۳۷">*</span>. </p> <p>و در تفسیر قمی می‌گوید: مردم را موعظه می‌کنند و خود متعظ نمی‌شوند، نهی از منکر می‌کنند و خود از آن دست بر نمی‌دارند، امر به معروف می‌کنند و خود عمل نمی‌کنند، اینان همان کسانیند که خدای عز و جل درباره‌شان فرمود: <span class="aya" rel="26_225" data-words="1-8">أ لم تر أنهم فی کل واد یهیمون</span> یعنی در هر مذهب و راهی می‌روند <span class="aya" rel="26_226" data-words="1-6">و أنهم یقولون ما لا یفعلون</span> و می‌گویند چیزهایی را که خود عمل نمی‌کنند و اینان همان کسانیند که حق آل محمد (ص) را غصب کردند<span class="footnote" rel="3" title="مجمع البیان، ج ۷، ص ۲۰۳">*</span>. </p> <p>و در اعتقادات صدوق آمده که شخصی از امام صادق (ع) از آیه <span class="aya" rel="26_224" data-words="1-4">و الشعراء یتبعهم الغاوون</span> سؤال کرد، حضرتش در پاسخ فرمود: منظور شعرای داستان‌سرا هستند<span class="footnote" rel="4" title="اصول کافی، ج ۲، ص ۸۰-۴">*</span>. </p> <p>مؤلف: داستان‌سرایان یکی از مصادیق این گونه شعرایند و گر نه معنای جامع آیه همان بود که ما در ذیل آیه گذراندیم. </p> <p>و در الدر المنثور است که ابن ابی شیبه، از ابن مسعود، از رسول خدا (ص) روایت کرده که فرمود: بعضی از اشعار حکمت و پاره‌ای از بیانات، سحر است<span class="footnote" rel="5" title="روح المعانی، ج ۱۹، ص ۱۲۱">*</span>. </p> <p>مؤلف: جمله اولی از ابن ابی شیبه، از بریده، و از ابن عباس از رسول خدا (ص) نقل شده، و نیز از ابن مردویه، از ابو هریره از رسول خدا (ص) به این عبارت روایت شده که فرمود: بعضی از اشعار، حکمت است و شعر پسندیده آن شعری است که در آن از حق یاری شود و چنین شعری مشمول آیه نیست<span class="footnote" rel="6" title="روح المعانی، ج ۱۹، ص ۱۲۱">*</span>. </p> <p>و در مجمع البیان از زهری روایت کرده که گفت: عبد الرحمن پسر کعب بن مالک برایم حدیث کرد، که پدرش کعب بن مالک از رسول خدا (ص) پرسید: درباره شعراء چه می‌فرمایی؟ فرمود: مؤمن تنها با شمشیر جهاد نمی‌کند، زبان او نیز شمشیر             <code class="page" rel="15,479"/> است، به آن خدایی که جانم به دست اوست، مطمئنا بدانید که شما با اشعار خود جهادی می‌کنید، که گویا با تیر بدنهایشان را خون‌آلود کرده باشید. </p> <p>آن گاه مرحوم طبرسی اضافه می‌کند که: رسول خدا (ص) به حسان بن ثابت (شاعر مخصوص خود) فرمود: <em>اهجهم</em> و یا فرمود: هاجهم و روح‌القدس معک که معنایش-چه آن باشد و چه این این است که کفار را هجو کن، که روح القدس با توست و تو را مدد می‌کند<span class="footnote" rel="1" title="تفسیر کشاف، ج ۳، ص ۳۳۷">*</span> و این روایت را بخاری و مسلم<span class="footnote" rel="2" title="الدر المنثور، ج ۵، ص ۹۶">*</span> در دو صحیح خود آورده‌اند. </p> <p>و در الدر المنثور است که ابن شیبه و عبد بن حمید و ابو داود،  (در کتاب ناسخ خود) و ابن جریر و ابن منذر و ابن ابی حاتم و ابن مردویه، از ابی الحسن سالم براد (برده‌فروش)، روایت کرده که گفت وقتی آیه‌ <span class="aya" rel="26_224" data-words="1-2">و الشعراء...</span> نازل شد، عبد اللَّه بن رواحه، و کعب بن مالک و حسان بن ثابت، با چشم گریان به خدمت رسول خدا (ص) وارد شده عرضه داشتند: یا رسول اللَّه (ص) خدای تعالی که این آیه را فرو فرستاده می‌داند که ما از شعراییم، آیا ما نیز هلاک شدیم؟ دنبال این سؤال این جمله نازل شد: <span class="aya" rel="26_227" data-words="1-6">إلا الذین آمنوا و عملوا الصالحات</span>، رسول خدا (ص) فرستاد نزد سؤال کنندگان و این آیه را برایشان خواند<span class="footnote" rel="3" title="الدر المنثور، ج ۵، ص ۹۶">*</span>. </p> <p>مؤلف: این روایت و روایات دیگری که به این معنا رسیده بعضی را واداشته بگویند که آیات پنج‌گانه آخر سوره در مدینه نازل شده، که خواننده عزیز به اشکال وارده بر کلام آنان در تفسیر آیات مذکور توجه فرمود. </p> <p>و در کافی به سند خود از ابی عبیده از امام صادق (ع) روایت کرده که فرمود: از سخت‌ترین وظایفی که خدای تعالی بر خلق خود واجب فرموده، ذکر کثیر خداست، آن گاه فرمود: منظورم از ذکر بسیار خدا سبحان اللَّه و الحمد للَّه و لا اله الا اللَّه و اللَّه اکبر  نیست، هر چند که اینها نیز ذکر خدا است، و لیکن ذکر خدا این است که انسان در هنگام برخورد به حرام خدا و حلال او، به یاد خدا بیفتد، اگر طاعت است بدان عمل کند و اگر معصیت است ترک گوید<span class="footnote" rel="4" title="روح المعانی، ج ۱۹، ص ۱۲۱">*</span>. </p> <p>مؤلف: این روایت تفسیری را که ما در ذیل آیه مذکور گذراندیم تایید می‌کند. </p> <h3>{C  (27) سوره نمل در مکه نازل شده است و (93) آیه داردC}</h3> 
