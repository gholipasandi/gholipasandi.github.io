<h3 class="ayas">سوره آل‌عمران آیه‌های ۱۹ تا ۲۵</h3><code class="section" rel="3_19-25"/><h3>ترجمه آیات</h3> <p> <span class="trans" rel="3_19">همانا دین نزد خدا تنها اسلام است، و اهل کتاب در آن اختلاف نکردند مگر بعد از آنکه به حقانیت آن یقین داشتند و خصومتی که در بین خود داشتند وادار به اختلافشان کرد و کسی که به آیات خدا<code class="page" rel="3,188"/> کفر بورزد باید بداند که خدا سریع الحساب است.  «۱۹» </span><span class="trans" rel="3_20">حال اگر همینها بر سر دین با تو بگو مگو کردند بگو من و پیروانم سراسر وجودمان را تسلیم خدا کردیم و به اهل کتاب و مشرکین بی کتاب یک کلمه بگو اسلام می‌آورید یا نه؟ اگر اسلام آوردند راه سعادت خود را یافته‌اند و اگر نیاوردند تو وظیفه خودت را انجام داده‌ای چون بیش از ابلاغ، وظیفه‌ای نداری و خدا بینای به (اعمال) بندگان است.  «۲۰» </span><span class="trans" rel="3_21">به کسانی که به آیات خدا کفر می‌ورزند و پیامبران را به ناحق می‌کشند و افرادی را که به عدالت وادارشان می‌کنند به قتل می‌رسانند، بشارت به عذابی دردناک بده.  «۲۱» </span><span class="trans" rel="3_22">اینان همانهایند که اعمال خیری هم که دارند هم در دنیا بی‌نتیجه می‌ماند و هم در آخرت و از انواع یاوران، هیچ نوع یاوری ندارند.  «۲۲» </span><span class="trans" rel="3_23">مگر ندیدی کسانی را (علمای اهل کتاب را) که مختصر اطلاعی از کتاب آسمانی خود دارند، چگونه مردم را به کتاب خدا می‌خواندند تا در بین آنان حکومت کند اما خودشان از کتاب خدا روی گردانده و زیر بار نرفتند.  «۲۳» </span><span class="trans" rel="3_24">و این بدان جهت بود که می‌پنداشتند: آتش دوزخ به آنان نمی‌رسد مگر چند روزی معدود و افتراهایی که خودشان در دین خود تراشیده بودند مغرورشان ساخت.  «۲۴» </span><span class="trans" rel="3_25">پس چه حالی خواهند داشت روزی که هیچ شکی در آمدنش نیست، زمانی که همه آنان را جمع می‌کنیم و هر انسانی بدانچه کرده بدون کم و زیاد می‌رسد و به احدی ستم نمی‌شود «۲۵» </span></p>             <h3>بیان آیات</h3> <p> این آیات در بیان حال اهل کتاب است که آخرین طوائف سه‌گانه‌ای است که گفتیم در این سوره به شرح حال آنان می‌پردازد، و مقصود مهم و اصلی از ذکر طوائف نامبرده، همین طایفه است، و قسمت عمده این سوره در باره همین طایفه یعنی یهود و نصارا نازل شده، و یا بالآخره به ایشان مربوط می‌شود. </p> <h3> <span class="title" rel="3_19">مراد از: <span class="aya" rel="3_19" data-words="1-5">إن الدین عند الله الإسلام</span> </span> </h3> <p> <span class="aya" rel="3_19" data-words="1-5">إن الدین عند الله الإسلام...</span> در سابق معنای اسلام از نظر لغت بیان شد، و گویا همان معنای لغوی در اینجا مراد باشد، به قرینه اینکه اختلاف اهل کتاب را نقل می‌کند، که بعد از علم به حقانیت اسلام و تنها به خاطر دشمنی‌ای که با یکدیگر داشتند آن را نپذیرفتند. </p> <p>در نتیجه معنای جمله مورد بحث چنین می‌شود که: دین نزد خدای سبحان یکی است و اختلافی در آن نیست و بندگان خود را امر نکرده مگر به پیروی از همان دین و بر انبیای خود هیچ کتابی نازل ننموده مگر در باره همان دین، و هیچ آیت و معجزه‌ای به پا نکرده مگر<code class="page" rel="3,189"/> برای همان دین که آن دین عبارت است از اسلام، یعنی تسلیم حق شدن، و بعقیده‌های حق معتقد گشتن، و اعمال حق انجام دادن و به عبارتی دیگر: آن دین واحد عبارت است از تسلیم شدن در برابر بیانی که از مقام ربوبی در مورد عقائد و اعمال و یا در مورد معارف و احکام صادر می‌شود . </p> <p>و این بیان هر چند به طوری که در قرآن حکایت شده در شرایع رسولان و انبیای او از نظر مقدار و کیفیت مختلف است، لیکن در عین حال از نظر حقیقت چیزی به جز همان امر واحد نیست، اختلافی که در شریعت‌ها هست از نظر کمال و نقص است، نه اینکه‌ اختلاف ذاتی و تضاد و تنافی اساسی بین آنها باشد، و معنای جامعی که در همه آنها هست عبارت است از تسلیم شدن به خدا در انجام شرایعش، و اطاعت او در آنچه که در هر عصری با زبان پیامبرش از بندگانش می‌خواهد. </p> <p>پس دین همین اطاعتی است که خدا از بندگان خود می‌خواهد، و آن را برای آنان بیان می‌کند، و لازمه مطیع خدا بودن این است که آدمی آنچه از معارف را که به تمام معنا برایش روشن و مسلم شده اخذ کند، و در آنچه برایش مشتبه است توقف کند، بدون اینکه کمترین تصرفی از پیش خود در آنها بکند، و اما اختلافی که اهل کتاب از یهود و نصارا در دین کردند، با اینکه کتاب الهی بر آنان نازل شده، و خدای تعالی اسلام را برایشان بیان کرده بود، اختلاف ناشی از جهل نبود، و چنان نبود که حقیقت امر برایشان مجهول بوده باشد، و ندانسته باشند که دین خدا یکی است. </p> <p>بلکه این معنا را به خوبی می‌دانستند و تنها انگیزه آنان در این اختلاف، حس غرور و ستمگریشان بود، و هیچ عذری ندارند، و همین خود کفری است که به آیات مبین خدا ورزیدند، آیاتی که حقیقت امر را بر ایشان بیان کرد. </p> <p>آری به آیات خدا کفر ورزیدند، نه به خود خدا، چون اهل کتاب خدای تعالی را قبول دارند، و معلوم است که هر کس به آیات خدا کفر بورزد خدا سریع الحساب است، و به سرعت هم در دنیا و هم در آخرت به حسابش می‌رسد، در دنیا گرفتار خزی و ذلت و محروم از سعادت حیاتش می‌کند، و در آخرت به عذاب دردناک دچارش می‌سازد. </p> <p>دلیل ما بر اینکه سریع الحساب بودن خدا را مخصوص آخرت نکردیم، کلام خود خدای تعالی است، که بعد از دو آیه می‌فرماید: <span class="aya" rel="3_22" data-words="1-13">أولئک الذین حبطت أعمالهم فی الدنیا و الآخرة، و ما لهم من ناصرین</span>. </p> <p>از آنچه گفته شد دو نکته روشن گردید: اول اینکه: مراد از نزد خدا بودن دین، و<code class="page" rel="3,190"/> حضور آن، حضور تشریفی است، به این معنا که آنچه از دین نزد خدا است دین واحد است، که اختلاف در آن تنها به حسب درجات و استعدادات امتهای مختلف است، پس مراد از وحدت، وحدت تکوینی نیست، ساده‌تر بگویم مراد از دین فطریات بشر نیست، و نمی‌خواهد بفرماید دین خدا که در فطرت بشر به ودیعه سپرده شده یکی است. </p> <p>نکته دوم اینکه مراد از <em>آیات اللَّه</em> در آیه مورد بحث، آیات وحی و بیانات الهی است که به انبیای خود القاء می‌کند، نه آیات تکوینی که بر وحدانیت او و معارف دیگری نظیر آن دلالت دارد. </p> <p>و این آیه شریفه اهل کتاب را در برابر بغی و تجاوزهایشان تهدید به انتقام می‌کند، هم چنان که آیات قبلی که می‌فرمود: <span class="aya" rel="3_12" data-words="1-8">قل للذین کفروا ستغلبون و تحشرون إلی جهنم...</span> مشتمل بود بر تهدید مشرکین و کفار، و چه بسا همین جهت باعث شده است که در آیه بعدی اهل کتاب و مشرکین را یک جا مورد خطاب قرار داده و با لحنی تهدیدآمیز بفرماید: <span class="aya" rel="3_20" data-words="11-18">قل للذین أوتوا الکتاب و الأمیین أ أسلمتم...</span>. </p> <p><code class="aya" rel="3_20"/> <span class="aya" rel="3_20" data-words="1-9">فإن حاجوک فقل أسلمت وجهی لله و من اتبعن</span> <span class="phrase">ضمیر در کلمه <em rel="fa_3_20_2-2" data-sentence="13:857">حاجوک</em> به اهل کتاب بر می‌گردد، و این به خوبی روشن است، و مراد از محاجه کردن اهل کتاب، احتجاج در امر اختلاف است، به اینکه مثلا بگویند اختلاف ما از غرور و بغی و ستمگری نیست، و چنان نیست که با روشن شدن حق، در آن اختلاف کنید، بلکه عقل و فهم ما و اجتهادی که در به دست آوردن حقایق دین کرده‌ایم ما را به این اختلاف کشانیده، و در همین راهی که انتخاب کرده‌ایم تسلیم حق تعالی هستیم، و آنچه هم که تو ای محمد انتخاب کرده‌ای و به سوی آن دعوت می‌کنی از این قبیل است، عقل ما اینطور و عقل تو آن طور حکم کرده، و هر دو تسلیم خدائیم و یا محاجه‌ای شبیه به این کنند، دلیل ما بر اینکه منظور از محاجه چنین چیزی است، پاسخی است که آن جناب مامور شده بدهد، و بگوید <span class="aya" rel="3_20" data-words="4-6">أسلمت وجهی لله</span>، و در تتمه آیه بگوید: <em>ء اسلمتم</em> ، برای اینکه در این دو جمله حجتی آمده که طرف را به کلی خاموش می‌کند، نه اینکه خواسته باشد طفره رفته و اصلا جواب ندهد.</span> </p> <p>و معنایش با در نظر گرفتن ارتباطی که به ما قبل خود دارد این است که‌ <span class="aya" rel="3_19" data-words="1-5">إن الدین عند الله الإسلام</span> دین خدا یکی است، و آنهم اسلام است و کتابهایی که خدا نازل کرده در آن هیچ اختلافی ندارد، و هیچ عقل سلیمی در این شک نمی‌کند، و نتیجه این وحدت دین، اینست که هیچ حجتی علیه تو در مسلمانیت وجود ندارد، <span class="aya" rel="3_20" data-words="1-2">فإن حاجوک</span>، حال اگر با تو<code class="page" rel="3,191"/> احتجاج کردند، <span class="aya" rel="3_20" data-words="3-9">فقل أسلمت وجهی لله و من اتبعن...</span><span class="footnote" rel="1" title="بگو من وجه خود را تسلیم خدا کردم پیرو من نیز">*</span>. و این است همان دین واحد، و بعد از خود دین، دیگر هیچ حجتی در امر دین نیست. </p> <p>آن گاه از ایشان بپرس: <em>ء اسلمتم</em> آیا اسلام آورده‌اید؟ اگر اسلام آورده باشند، و تسلیم شده باشند، که راه را یافته‌اند، و قطعا آنچه ما بر تو و بر انبیای قبل از تو نازل کرده‌ایم را قبول می‌کنند، و دیگر نه هیچ حجتی علیه آنان هست و نه بعد از این، مخاصمه‌ای بین شما و ایشان خواهد بود و اگر اسلام نیاورند، و از اسلام اعراض کنند، باز هم فائده‌ای در احتجاج و مخاصمه با ایشان نیست، سر به سرشان نگذار، برای اینکه سزاوار نیست در باره امر واضح و ضروری مخاصمه شود، این مطلب که دین عبارت است از تسلیم خدا شدن چیزی نیست که بر سر آن بگو مگو شود، و تو هم به جز ابلاغ، وظیفه‌ای نداری. </p> <p>خدای سبحان در این آیه بین اهل کتاب و امیین جمع کرده و فرموده: به اهل کتاب و امیین بگو: آیا تسلیم خدا هستید یا نه... و این بدان جهت است که دین اختصاص به کسی ندارد، چه مشرک و چه اهل کتاب، همه باید تسلیم خدا باشند. </p> <p>و نیز در آیه شریفه، اسلام را متعلق بر کلمه <em>وجه</em> کرده، و وجه هر چیزی آن طرفی است که رو به تو باشد، ممکن هم هست وجه در اینجا به معنای اخص کلمه باشد که همان چهره آدمی است، چون چهره و صورت، محل اجتماع همه حواس و یا بیشتر آن است، و اگر چهره انسان تسلیم خدا شود، <em>شنوایی</em> ، <em>بینایی</em> ، <em>چشایی</em> ، <em>بویایی</em> و <em>لامسه</em> نیز تسلیم شده و در حقیقت همه بدن تسلیم شده است، علاوه بر اینکه تسلیم شدن چهره، دلالت می‌کند بر اقبال و خضوع در برابر امر الهی، و اگر جمله: <span class="aya" rel="3_20" data-words="7-9">و من اتبعن</span> را عطف بر ما قبل نمود، با اینکه می‌توانست بفرماید: اسلمنا-ما مسلمانان تسلیم امر خدا هستیم برای این بود که هم احترام رسول خدا (ص) را حفظ کرده باشد، و هم تابعیت مردم از آن جناب را. </p> <p> <span class="aya" rel="3_20" data-words="10-18">و قل للذین أوتوا الکتاب و الأمیین أ أسلمتم...</span>. </p> <p>منظور از امیین مشرکین است، و علت نامگذاری مشرکین به امیین این است که قبلا نام اهل کتاب را برده بود و اهل کتاب مشرکین را امی (بی‌سواد) لقب داده بودند. </p> <p>هم چنان که خدای تعالی از ایشان حکایت کرده که گفتند: <span class="aya" rel="3_75" data-words="28-32">لیس علینا فی الأمیین سبیل</span>، برای ما اهل کتاب تعدی به حقوق دیگران اشکال ندارد<span class="footnote" rel="2" title="سوره آل عمران آیه ۷۵">*</span> و کلمه <em>امی</em> در لغت به     <code class="page" rel="3,192"/> معنای کسی است که نمی‌تواند بخواند و بنویسد. </p> <h3> <span class="title" rel="3_20">چند نکته که از جمله: فان‌ <span class="aya" rel="3_20" data-words="25-28">تولوا فإنما علیک البلاغ</span>... استفاده می‌شود</span> </h3> <p> و در اینکه فرمود: <span class="aya" rel="3_20" data-words="23-32">و إن تولوا فإنما علیک البلاغ و الله بصیر بالعباد</span> چند نکته هست. </p> <p>اول اینکه: از جدال و سر به سر گذاشتن با مشرکین نهی می‌کند، چون کسی که منکر امور ضروری و بدیهی است‌، بحث با او جدال و لجاج است نه بحث معقول. </p> <p>دوم اینکه: می‌فهماند حکم کردن و داوری در باره مردم به طور مطلق تنها از آن خدای سبحان است و بس، و رسول خدا (ص) تنها رسولی است مبلغ و بس، حاکم و مصیطر بر مردم نیست هم چنان که در جای دیگر فرمود: <span class="aya" rel="3_128" data-words="1-5">لیس لک من الأمر شیء</span><span class="footnote" rel="1" title="تو هیچ استقلالی در امور نداری سوره آل عمران آیه ۱۲۸">*</span> و نیز فرموده: <span class="aya" rel="88_22" data-words="1-3">لست علیهم بمصیطر</span>.<span class="footnote" rel="2" title="تو حاکم علی الاطلاق مردم نیستی سوره غاشیه آیه ۲۳">*</span> سوم اینکه: تهدیدی است برای اهل کتاب و مشرکین، برای اینکه گفتار را با جمله: <span class="aya" rel="3_20" data-words="29-32">و الله بصیر بالعباد</span> ختم می‌کند، و بعد از آن که به پیامبرش می‌فرماید تو در امور استقلال نداری، گفتن این که خدای بینای بر بندگان خویش است ، خالی از تهدید نیست. </p> <p>هم چنان که آیه زیر که نظیر آیه مورد بحث است، دلالت بر تهدید دارد، می‌فرماید: <span class="aya" rel="2_136" data-words="1-3">قولوا آمنا بالله</span>... <span class="aya" rel="2_136-137" data-words="38-62">و نحن له مسلمون، فإن آمنوا بمثل ما آمنتم به فقد اهتدوا، و إن تولوا فإنما هم فی شقاق، فسیکفیکهم الله، و هو السمیع العلیم</span>.<span class="footnote" rel="3" title="به ایشان بگوئید که ما ایمان آوردیم و ما تسلیم خدائیم، اگر ایمان آوردند آن چنان که شما ایمان آوردید که راه را یافته‌اند، و اگر اعراض کنند، بدانید که آنها بر باطل‌اند، و خدا بزودی شرشان را از سر شما کوتاه خواهد کرد، و او شنوا و دانا است سوره بقره آیه ۱۳۷">*</span> که در باره اهل کتاب می‌فرماید: اگر از اسلام روی‌گردانی می‌کنند بدان که در این رفتارشان اصرار خواهند ورزید، آن گاه آنان را به بیانی تهدید می‌کند که مایه تسلی خاطر رسول خدا (ص) باشد. </p> <p>پس آیه شریفه هم که می‌فرماید: و اگر اعراض کردند بدان که تو تنها مامور ابلاغ هستی کنایه از این است که ایشان را واگذار به پروردگارشان بکن، که او به بندگان خود بینا است، در باره هر کس آن حکمی را اجرا می‌کند که حال او اقتضای آن حکم را دارد، و استعدادش آن حکم را درخواست می‌کند. </p> <p>از اینجا روشن می‌شود اینکه بعضی از مفسرین گفته‌اند: که آیه شریفه مورد بحث،       <code class="page" rel="3,193"/> دلالت بر آزادی عقیده دارد، و اینکه مردم در انتخاب دین آزادند <span class="aya" rel="2_256" data-words="1-4">لا إکراه فی الدین</span><span class="footnote" rel="1" title="سوره بقره آیه ۲۵۶">*</span>، حرف صحیحی نیست برای اینکه زمینه سخن در آیه شریفه همانطور که توجه فرمودید زمینه دیگری است. </p> <p>و اگر در جمله: <span class="aya" rel="3_20" data-words="31-32">بصیر بالعباد</span> عبودیت را عنوان کرد و نفرمود: بصیر بهم-خدا به ایشان بینا است <em>و یا</em> بصیر بالناس-خدا به مردم بینا است و یا عبارتی نظیر اینها برای این بود که اشاره کند به اینکه حکمش در مردم نافذ و گذرا است برای اینکه مردم هر چه باشند بندگان او و تربیت شده او هستند چه خودشان قبول داشته و تسلیم باشند و چه نباشند. <code class="aya" rel="3_21"/><code class="aya" rel="3_22"/> <span class="aya" rel="3_21" data-words="1-5">إن الذین یکفرون بآیات الله...</span> کلام در این آیه هر چند سیاقی جدید و ابتدایی دارد و لیکن در عین حال خالی از اشاره، و بلکه خالی از بیان تهدید آخر آیه قبلی نیست، چون مضمونش با وضع اهل کتاب و مخصوصا یهودیان منطبق است. </p> <p>دو جمله <em>یکفرون</em> ، و <em>یقتلون</em> استمرار را می‌رساند و دلالت دارد بر اینکه کفر به آیات خدا آنهم کفر بعد از بیان و به انگیزه بغی و نیز کشتن انبیا که معلوم است کشتنی است بدون حق و همچنین کشتن آنهایی که به سوی عدل و قسط دعوت نموده، از ظلم نهی می‌کنند عادت همیشگی ایشان است هم چنان که تاریخ زندگی یهود از بدو پیدایش سرشار از این جنایات است می‌بینیم که گروه بسیاری از انبیا و عابدان بنی اسرائیل که ایشان را امر به معروف و نهی از منکر می‌کردند به دست خود آنان کشته شدند و همچنین نصارا که آنها هم کم و بیش این راه را رفتند. </p> <p>و جمله: <span class="aya" rel="3_21" data-words="18-20">فبشرهم بعذاب ألیم</span> تصریح به شمول غضب الهی و تهدید به نزول عذاب است، و منظور از آن تنها عذاب آخرت نیست، به دلیل اینکه دنبالش می‌فرماید: <span class="aya" rel="3_22" data-words="1-8">أولئک الذین حبطت أعمالهم فی الدنیا و الآخرة...</span> پس در آیه مورد بحث، هم به عذاب آخرت تهدید شده‌اند و هم به عذاب دنیا، عذاب آخرتشان عذاب آتش، و دنیائیشان کشته شدن و آواره گشتن و از بین رفتن اموال و جانهایشان بود، و نیز عذاب دیگرشان این بود که خدا دشمنی را در بین آنان تا روز قیامت قرار داد، که خدای تعالی در کتاب عزیزش همه اینها را ذکر کرده. </p> <p>و اینکه فرمود: <span class="aya" rel="3_22" data-words="1-13">أولئک الذین حبطت أعمالهم فی الدنیا و الآخرة، و ما لهم من ناصرین</span>   <code class="page" rel="3,194"/>دو نکته را افاده می‌کند: اول اینکه: اگر انسان کسی را به جرم اینکه امر به معروف و نهی از منکر می‌کند به قتل برساند اعمال نیکش همه حبط و بی‌اجر می‌شود. </p> <p>دوم اینکه: در روز قیامت مشمول شفاعت نمی‌گردد. </p> <p><code class="aya" rel="3_23"/> <span class="aya" rel="3_23" data-words="1-9">أ لم تر إلی الذین أوتوا نصیبا من الکتاب...</span> این آیه شریفه می‌خواهد بفرماید: اهل کتاب از بغی و ایجاد اختلاف در دین دست بر نمی‌دارند، برای اینکه هر وقت به ایشان پیشنهاد می‌شود که تسلیم حکم کتاب خدا شوند، پشت می‌کنند و زیر بار نمی‌روند و این نیست مگر به خاطر اینکه به این گفتار خود مغرور شده‌اند، که می‌گفتند: <span class="aya" rel="3_24" data-words="4-6">لن تمسنا النار</span>، و خلاصه به چیزی مغرور شدند که هیچ سندی بر آن ندارند، و آن را به خدا افترا می‌بندند. </p> <p>و مراد از کسانی که نصیبی از کتاب دارند همان اهل کتابند، و اگر نفرمود: الذین اوتوا الکتاب... و به جای آن فرمود: <span class="aya" rel="3_23" data-words="6-9">أوتوا نصیبا من الکتاب</span>، برای این بود که بفهماند آن مقدار اطلاعی که از کتاب دارند همه معارف کتاب نیست. بلکه مقداری از آن است، و این بدان جهت است که همه کتاب خدا در دستشان نیست، کتاب خدایی که در دست دارند تحریف شده است، و در آن دخل و تصرف نموده و بیشتر اجزایش را از بین برده بودند، هم چنان که آخر آیه هم که می‌فرماید: <span class="aya" rel="3_24" data-words="10-16">و غرهم فی دینهم ما کانوا یفترون</span>، به این معنا اشاره دارد، و به هر حال مراد این است که اهل کتاب از حکم کتاب روی گردانند، به خاطر یک عقیده خرافی که داشتند، و آن را به خدا افترا بسته بودند و نتیجه‌اش این شده که به آن عقیده خرافی مغرور شوند، و خود را از کتاب خدا بی‌نیاز بپندارند (خدا داناتر است). </p> <h3> <span class="title" rel="3_24 3_19 3_20 3_21 3_22 3_23 3_25">چگونه اهل کتاب فریب خدعه‌های نفس خویش را خوردند؟ </span> </h3> <p> <span class="aya" rel="3_24" data-words="1-6">ذلک بأنهم قالوا لن تمسنا النار...</span> معنای آیه روشن است، و لیکن سؤالی در آن هست که چگونه در آیه شریفه فرموده اهل کتاب فریب افترای خود را خوردند، و بدان مغرور شدند، مگر ممکن است که انسان فریب گفتار خود را بخورد؟ با علم به اینکه گفتارش دروغ و خدعه و باطل است. </p> <p>جواب این سؤال آن است که صاحبان گفتار غرورانگیز نامبرده، نیاکان ایشان بودند، و فریب خوردگان اخلاف و نسلهای بعدی آنان، و اگر در آیه شریفه هر دو را به اهل کتاب نسبت داده، برای این بود که همه آن اسلاف و اخلاف یک امت بودند، و اخلاف، به اعمال اسلاف راضی بودند. </p> <p>علاوه بر اینکه مغرور شدن به غرور خود، آنهم غرور به خاطر یک افترای باطل، با علم<code class="page" rel="3,195"/> به اینکه افترا و باطل است‌، و اقرار مغرور به اینکه خودم این افترا را بسته‌ام، از اهل کتاب و مخصوصا از یهودیان دور نیست، برای اینکه اینها همانهایند که خدای تعالی نظیر اینگونه افکار و اعمال و بلکه عجیب‌تر از آن را از ایشان حکایت نموده آنجا که فرموده: <span class="aya" rel="2_76-77" data-words="1-39">و إذا لقوا الذین آمنوا قالوا آمنا، و إذا خلا بعضهم إلی بعض قالوا أ تحدثونهم بما فتح الله علیکم؟ لیحاجوکم به عند ربکم؟ أ فلا تعقلون؟، أ و لا یعلمون أن الله یعلم ما یسرون و ما یعلنون</span><span class="footnote" rel="1" title="و چون مؤمنین را دیدار کنند گویند ما نیز ایمان آوردیم، ولی وقتی با یکدیگر خلوت می‌کنند همدیگر را ملامت می‌نمایند که چرا مسلمانان را از آنچه که خدا به رویتان گشوده خبر می‌دهید، آیا چنین می‌کنید تا به دستاویز آن در پیشگاه پروردگارتان با شما محاجه کنند، مگر به عقل نیامده‌اید سوره بقره، آیه ۷۷">*</span>. </p> <p>علاوه بر این، انسان آنچه می‌کند بر طبق آنچه می‌داند نیست، بلکه بر طبق آن ملکات خوبی و بدی است که در نفسش پدید آمده، و عمل را در نظرش زینت می‌دهد، هم چنان که معتادین به تریاک و هروئین و سیگار و بنگ و حتی آنها که معتادند به خوردن خاک و امثال آن، علم به مضر بودن آن دارند، و می‌دانند که این عمل را نباید مرتکب شوند، ولی باز هم مرتکب می‌شوند به خاطر اینکه هیات و حالتی در نفس آنان پدید آمده که ایشان را به طرف آن عمل می‌کشاند، و مجالی برای تفکر و اجتناب برایشان باقی نمی‌گذارد، و نظائر این مثال بسیار زیاد است. </p> <p>اهل کتاب هم از آنجا که تکبر و ستمگری و محبت به شهوات در دلهایشان رسوخ نموده، هر عملی را که انجام می‌دهند بر طبق دعوت نفس است، در نتیجه افترا بستن به خدا که عادت و ملکه آنان شده، همان باعث غرور ایشان گشته، و چون این عمل ناپسند را مکرر انجام داده‌اند، کارشان به جایی رسیده که در اثر تلقین نسبت به عمل خود رکون و اعتماد پیدا کرده‌اند علمای روان‌شناس هم اثبات کرده‌اند که تلقین هم، کار عمل را می‌کند، و آثار علم را از خود بروز می‌دهد. </p> <p>پس افترا که عملی باطل است، با تکرار و تلقین ایشان را در دینشان فریب داده، و از تسلیم شدن در برابر خدا و خضوع در برابر حق، آن حقی که کتاب خدا مشتمل بر آن است باز داشته، پس صحیح است بگوئیم اهل کتاب فریب خدعه‌های نفس خویش را خوردند. </p> <p><code class="aya" rel="3_25"/> <span class="aya" rel="3_25" data-words="1-7">فکیف إذا جمعناهم لیوم لا ریب فیه...</span> <span class="phrase">کلمه <em rel="fa_3_25_1-1" data-sentence="5:829">کیف</em> بر سر چیزی نظیر <em>یصنعون</em> در آمده، که در کلام نیست، بلکه در تقدیر است، و کلام می‌فهماند که آن چیست، و در این آیه تهدیدی است به اهل کتاب، که   <code class="page" rel="3,196"/> وقتی دعوت می‌شوند به پذیرفتن کتابی که بینشان حکم کند، اعراض می‌کنند، تهدید به عذابی است که به شکل وضع دنیایی ایشان است، در دنیا وقتی دعوت می‌شدند به کتاب خدا تسلیم نمی‌شدند و تکبر می‌کردند، و نمی‌خواستند با همه انسانها پیرو یک کتاب باشند، و یک کتاب همه‌شان را در تحت لوای خود جمع کند، ولی در آخرت، همه را یک جا جمع می‌کنند، و لذا نفرمود: در روزی که زنده‌شان می‌کنیم <em>، و یا</em> در روزی که مبعوثشان می‌کنیم <em>، بلکه فرمود: </em> در روزی که جمعشان می‌کنیم ، آنهم در روزی که دیگر اعراض بردار نبوده و هیچ شکی در آن نیست، و خلاصه کلام اینکه از روز قیامت به تعبیر نامبرده تعبیر کرد تا بفهماند اهل کتاب و کفار نمی‌توانند خدا را بستوه بیاورند.</span> </p> <p>و معنای آیه (خدا داناتر است) این است که کفار وقتی به کتاب خدا دعوت می‌شوند تا در باره آنان حکم کند، از در فریب‌خوردگی از افتراهایی که خودشان در دین خود زدند، اعراض کردند، و از پذیرفتن حق استکبار نمودند، پس چگونه رفتار می‌کنند، وقتی که ما آنان را برای روزی که در آن شکی نیست یعنی روز فصل قضا، و روز حکم به حق جمع می‌کنیم، و در آن روز هر کسی تمامی آنچه را که کرده باز خواهد گرفت، بدون اینکه مردم در باز پس گرفتن اعمالشان ظلمی شوند، و وقتی مطلب بدین قرار است عقلشان حکم می‌کند به وجوب پذیرفتن این دعوت، و اینکه اعراض نکنند، و از اظهاراتی که حاکی از این پندار است که خدا را بستوه آورده و او را شکست داده‌اند خودداری نمایند، برای اینکه قدرت همه‌اش از خدا است، و وضعی که کفار دارند ایام مهلتی و آزمایشی بیش نیست. </p> <h3>بحث روایتی</h3> <p> در تفسیر عیاشی<span class="footnote" rel="1" title="تفسیر عیاشی ج ۱ ص ۱۶۶ ح ۲۲">*</span> از محمد بن مسلم روایت آورده که گفت: از امام (ع) معنای آیه: <span class="aya" rel="3_19" data-words="1-5">إن الدین عند الله الإسلام</span> را پرسیدم، فرمود: یعنی اسلامی که توأم با ایمان باشد. </p> <p>و از ابن شهرآشوب<span class="footnote" rel="2" title="مناقب ج ۳ ص ۹۵ ط قم">*</span> از امام باقر (ع) روایت کرده که در معنای آیه: <span class="aya" rel="3_19" data-words="1-5">إن الدین عند الله الإسلام...</span> فرمود: یعنی تسلیم شدن به ولایت علی بن ابی طالب (ع). </p> <p>     <code class="page" rel="3,197"/> مؤلف: این معنایی که امام برای آیه کرده از باب ذکر روشن‌ترین مصداق است، و شاید منظور از روایت بالا هم همین باشد، و نیز از آن جناب<span class="footnote" rel="1" title="اصول کافی ج ۲ ص ۴۵">*</span> از علی (ع) روایت کرده که فرمود:  (اکنون برای اسلام نسبی ذکر می‌کنم که نه احدی قبل از من چنین تعریفی کرده و نه بعد از من، و آن این است که: اسلام عبارت است از تسلیم، و تسلیم عبارت است از یقین، و یقین عبارت است از تصدیق، و تصدیق عبارت است از اقرار، و اقرار واقعیتش ادا است، و ادا، عمل است، مؤمن دین خود را از پروردگار خود می‌گیرد، مؤمن ایمانش از عملش شناخته می‌شود، هم چنان که کافر کفرش از انکارش هویدا می‌گردد، ایها الناس بر شما باد دینتان، دینتان، که گناه در دین بهتر است از کار نیک در بی‌دینی، برای اینکه گناه در حال دینداری آمرزیده می‌شود، و کار نیک در بی‌دینی قبول نمی‌گردد). </p> <p>مؤلف: اینکه فرمود: اسلام را نسبی ذکر می‌کنم که کسی قبل از من و بعد از من نکرده باشد، منظورش از نسب ذکر کردن تعریف کردن است، هم چنان که می‌بینیم در اخبار، سوره‌ <span class="aya" rel="112_1" data-words="1-4">قل هو الله أحد</span> به سوره <em>نسبت رب</em> نامیده شده، چون این سوره خدا را تعریف می‌کند. </p> <p>و اما تعریفی که امام (ع) در روایت در غیر فقره اول، یعنی جمله <em>اسلام تسلیم است</em> برای اسلام کرده، تعریف به لازمه اسلام است، و اما در فقره اول تعریف <em>اسلام تسلیم است</em> تعریف لفظی است، یعنی لفظ اسلام را به لفظ دیگر تعریف کرده، که از آن روشن‌تر است. </p> <p>ممکن هم هست مراد از اسلام معنای اصطلاحی آن باشد، و آن دینی است که خاتم انبیا محمد (ص) آورده، و منظور امام (ع) اشاره به آیه شریفه: <span class="aya" rel="3_19" data-words="1-5">إن الدین عند الله الإسلام</span>، و منظورش از تسلیم، خضوع و انقیاد قلبی و عملی باشد، که بنا بر این احتمال تمامی فقرات حدیث تعریف اسلام به لازمه معنا خواهد بود. </p> <p>و معنای حدیث این است که این دین که نامش اسلام است مستلزم خضوع آدمی برای خدای سبحان است‌، خضوعی قلبی و عملی، و این خضوع مستلزم آن است که شخص مسلمان خودش و اعمالش را تحت امر و اراده خدا قرار دهد، و این همان تسلیم شدن است، و تسلیم شدن برای خدا این معنا را به دنبال دارد، و یا مستلزم این معنا است، که شخص مسلمان به خدا یقین پیدا کند، و شک و تردیدش از بین برود، و یقین هم تصدیق را به دنبال دارد، و تصدیق و یا اظهار صدق دین، مساله اقرار را به دنبال می‌آورد، و اقرار عبارت است از اذعان و یقین به قرار و   <code class="page" rel="3,198"/> استقرار دین، و اینکه دین ثابت است، و اقرار به ثبوت دین، معنایش این است که دین هرگز متزلزل نمی‌شود، و از قرارگاهی که دارد سقوط نمی‌کند، و اقرار به این معنا ادا را به دنبال دارد، و ادا هم عمل را. </p> <p>و اینکه فرمود: کار نیک در بی دینی پذیرفته نیست، منظور از پذیرفته نشدن این است که در آخرت ثواب ندارد، و یا این است که آن اثر نیکی که عمل نیک و خداپسند باید در دنیا در سعادت زندگی و در آخرت داشته باشد، و صاحبش را به نعیم بهشت برساند ندارد. </p> <p>بنا بر این حدیث مورد بحث با احادیثی که می‌گویند کفار در مقابل حسناتشان به پاداشی از پاداشهای دنیایی می‌رسند، و نیز با آیه شریفه: <span class="aya" rel="99_7" data-words="1-6">فمن یعمل مثقال ذرة خیرا یره</span><span class="footnote" rel="1" title="سوره زلزال آیه ۷">*</span> که بطور مطلق می‌گوید: هر کس نیکی کند اثرش را می‌بیند، منافات ندارد. </p> <p>و در مجمع البیان<span class="footnote" rel="2" title="مجمع البیان ج ۲ ص ۴۲۳ ط تهران">*</span> از ابی عبیده جراح روایت آورده که گفت: به رسول خدا (ص) عرضه داشتم کدام یک از مردم در قیامت عذابی سخت‌تر دارد؟ فرمود: مردی که پیامبری را بکشد، و یا مردی را به قتل برساند که امر به معروف و یا نهی از منکر می‌کند، آن گاه این آیه را تلاوت فرمود: <span class="aya" rel="3_21" data-words="2-17">الذین یکفرون بآیات الله و یقتلون النبیین بغیر حق، و یقتلون الذین یأمرون بالقسط من الناس</span>، آن گاه فرمود: ای ابا عبیده!بنی اسرائیل در یک ساعت چهل و سه پیامبر را کشتند، عابدان بنی اسرائیل که این را دیدند صد و دوازده نفر از آنان قیام نموده، کشندگان انبیا را امر به معروف و نهی از منکر کردند، و بنی اسرائیل همه آنان را تا آخر روز به قتل رساندند، و آیه نامبرده راجع به این واقعه است. </p> <p>مؤلف: این معنا در الدر المنثور هم از ابن جریر، و ابن ابی حاتم از ابی عبیده، روایت شده است<span class="footnote" rel="3" title="الدر المنثور ج ۲ ص ۱۳">*</span>. </p> <p>و در الدر المنثور که ابن اسحاق، و ابن جریر، و ابن منذر، و ابن ابی حاتم، از ابن عباس روایت کرده‌اند که گفت: روزی رسول خدا (ص) در بیت المدراس<span class="footnote" rel="4" title="محلی است که تورات در آن جا تدریس می‌شود">*</span> بر جماعتی از یهود درآمد، و ایشان را به سوی خدا دعوت فرمود: نعمان بن عمرو، و حرث بن زید، پرسیدند ای محمد تو چه دینی داری؟ فرمود ملت و کیش ابراهیم، که دین او دین من است، گفتند ابراهیم هم که یهودی بود، فرمود: تورات خود شما بین ما و شما حاکم باشد، تورات را         <code class="page" rel="3,199"/> بیاورید و ببینید آیا ابراهیم را یهودی می‌داند؟ یهودیان از آوردن تورات امتناع ورزیدند، در اینجا بود که آیه شریفه: <span class="aya" rel="3_23" data-words="1-15">أ لم تر إلی الذین أوتوا نصیبا من الکتاب، یدعون إلی کتاب الله، لیحکم بینهم</span>... <span class="aya" rel="3_24" data-words="10-16">و غرهم فی دینهم ما کانوا یفترون</span> نازل گردید<span class="footnote" rel="1" title="در المنثور ج ۲ ص ۱۴">*</span>. </p> <p>مؤلف: بعضی از محدثین روایت کرده‌اند که آیه نامبرده در داستان رجم نازل شده که ان شاء اللَّه ذکر این داستان در تفسیر آیه: <span class="aya" rel="5_15" data-words="1-14">یا أهل الکتاب قد جاءکم رسولنا یبین لکم کثیرا مما کنتم تخفون من الکتاب...</span><span class="footnote" rel="2" title="سوره مائده آیه ۱۵">*</span> خواهد آمد، و هر دو روایت خبر واحدند، که قوت و اعتباری را که باید داشته باشند، ندارند. </p> 
